Poseł Michał Kołodziejczak
dę na dobroci polskich rolników, którzy wam uwierzyli. Ale to oni teraz stoją na granicy, marzną w śniegu,
w mrozie, na wietrze. Wy sobie siedzicie wygodnie.
Pani pojechała limuzyną, naopowiadała głupot, bo
nie powiedziała pani rolnikom, jak długo będzie obowiązywało pozwolenie wydane przez Unię Europejską, czy pozwolą dać ten 1 tys. zł do 1 ha kukurydzy,
bo dzisiaj są zaskoczeni, kiedy rozmawiałem godzinę
temu przez telefon, że to może długo trwać. Naopowiadała pani bajek. Ale wie pani co? Już się wszyscy
przyzwyczaili, że kłamiecie. Tylko tak.
(Głos z sali: Czas!)
Wy odbieracie nam godność po cichu, polskim rolnikom, po cichu.
(Głos z sali: Sam pan sobie odebrał godność.)
(Głos z sali: Czas minął.)
Skłócacie nas z Ukrainą, skłócacie nas z Unią
Europejską, a dostęp do morza sprzedajecie.
(Głos z sali: A z Rosją? Z twoimi przyjaciółmi?)
Wiecie co? Ja się zwrócę do obywateli i do obywatelek. Ich już nie ma. Dużo zepsuli, ale ich już nie ma.
(Oklaski)
(Głos z sali: Brawo!)
Zamykacie Gdynię, polskie okno na świat.
(Głos z sali: O czym ty mówisz? Doucz się.)
Oddajecie za bezcen polskość. Nasze miasto. Z morza i z marzeń. (Oklaski)
(Głos z sali: Michał, czas!)
(Głos z sali: Paulo Coelho.)

