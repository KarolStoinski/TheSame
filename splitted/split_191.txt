Poseł Agnieszka Pomaska:
Pani Marszałek! Panie i Panowie Posłowie! Temat
in vitro budzi w tej Izbie niestety skrajne emocje.
Z jednej strony ta debata budzi smutek rodziców dzieci, które są na tym świecie dzięki metodzie in vitro.
Ta debata budzi smutek, bo ta strona sali non stop
stygmatyzuje, non stop wyklucza, non stop upokarza.
Dzisiaj naszedł ten dzień, kiedy mówimy: koniec upokarzania dzieci, które są na tym świecie dzięki metodzie in vitro. (Oklaski)
(Głos z sali: Brawo!)
Ale metoda in vitro wywołuje przede wszystkim
na tej sali radość, wzruszenie, nawet łzy, ale są to łzy
szczęścia, a nie łzy smutku, tak jak po tej stronie sali.
Wczoraj napłynęło do nas mnóstwo głosów od rodziców, od przyszłych, mamy nadzieję, rodziców, którzy
mówili i pisali: wzruszyliśmy się, mamy dzisiaj łzy ze
szczęścia dzięki wam, dzięki temu, że znowu dajecie
nam poczucie sprawiedliwości, dajecie nam poczucie
szczęścia, dajecie nam poczucie nadziei na to, że znowu będzie normalnie, na to, że będziemy mogli starać
się o potomstwo dzięki wsparcia państwa albo że nasze dzieci będą po prostu żyły w normalnym kraju.
Bardzo dziękuję za te wszystkie głosy, za te wszystkie
słowa wzruszenia. Tak, jesteśmy tutaj po to, żeby
czynić dobro.
Wczoraj na posiedzeniu Komisji Zdrowia doszło
do bulwersującej sytuacji. Ta strona sali, która przez
8 lat wykluczała, szczuła, kłamała…
(Głos z sali: Nie kłamała.)
…zgłosiła wniosek o wysłuchanie publiczne tylko
po to, żeby po raz kolejny nie dać młodym ludziom
szansy na dziecko. Kiedy w poprzedniej kadencji Sejmu debatowaliśmy, kiedy na posiedzeniu plenarnym
było pierwsze czytanie ustawy „Tak dla in vitro”, na
sali były dwie osoby z Prawa i Sprawiedliwości. Dwie
osoby były zainteresowane tym projektem.
(Głos z sali: A ile jest teraz?)
(Głos z sali: Gdzie jest Tusk?)
(Głos z sali: Gdzie jest Arłukowicz?)
Kiedy odbywało się pierwsze czytanie tej ustawy
w obecnej kadencji Sejmu, wyszliście z tej sali. Wyszedł premier Morawiecki, wyszły posłanki, które
wypowiadały na tej sali skandaliczne słowa o produkcji człowieka, o mordowaniu dzieci nienarodzonych. To też się dzisiaj skończyło. (Gwar na sali)
Możecie krzyczeć. Nie macie odwagi usiąść w pierwszych ławach, tylko siadacie w ostatnich ławach na
tej sali, żeby krzyczeć. Został wam tylko krzyk. To
wam powiem: został wam tylko krzyk.
A wiecie, jak wczoraj zagłosował pan Uściński,
który dzisiaj mówi o tym, że chce pracować nad tą



Projekt ustawy o zmianie ustawy o świadczeniach opieki zdrowotnej finansowanych ze środków publicznych

