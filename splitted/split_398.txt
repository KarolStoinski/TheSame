Poseł Jarosław Sachajko:
Pani Marszałek! Państwo Ministrowie! Wysoka
Izbo! A przede wszystkim wy, rolnicy, transportowcy,
którzy nas oglądacie! Wybory skończyły się tak naprawdę prawie 1,5 miesiąca temu, a tu widzimy dalej
ten teatr i posługiwanie się tymi samymi nieprawdziwymi argumentami.
(Poseł Krzysztof Truskolaski: Ze strony PiS.)
I to najbardziej boli. A najbardziej jestem zawiedziony Trzecią Drogą, która miała piękne hasło,
z którym wygrała wybory: Dość kłótni, do przodu!
Bo Platforma Obywatelska całą swoją kampanię
oparła na kłótni.
(Poseł Marta Wcisło: Kto to mówi?)
Przed chwilą pan Kowal wygłosił płomienne wystąpienie i zakończył je, zwracając się do prawej strony i mówiąc, że opowiadają cały czas głodne kawałki
o suwerenności. A my właśnie rozmawiamy o naszej
suwerenności, o tym, że część naszej suwerenności,
wchodząc do Unii Europejskiej, oddaliśmy Unii Europejskiej i że obszar rolnictwa jest właśnie w kompetencjach Unii Europejskiej. Trzecia Droga powinna to wiedzieć. Przecież ich minister Sawicki o tym
mówił. Nie polecałbym PSL-owi wzięcia odpowiedzialności za rolnictwo, bo prawo dla rolnictwa jest
pisane w Unii Europejskiej i Unia Europejska za to
odpowiada, bo oddaliśmy ten obszar jako kompetencje współdzielone. A państwo dalej udają, że nic się
nie stało i skłócają jednych i drugich, napuszczają
w społeczeństwie jednych na drugich.
Pan Suchoń pięknie mówi: Skoro nic nie możecie,
to może trzeba podać się do dymisji? Tymczasem za
chwileczkę wyznaczą państwo na ministra spraw zagranicznych „Nic nie mogę” Sikorskiego, który twierdził, że nic nie mógł zrobić w odniesieniu do Nord
Stream 1, Nord Stream 2. Czy nie wstyd państwu tak
o tym mówić?
(Głos z sali: Na temat.)
Pani minister podała państwu przykłady, powiedziała, ile razy ministerstwo rolnictwa mówiło o tym,
że nie powinniśmy się zgadzać na import zboża bez
limitów. Ale zwróciła państwu uwagę też na to, że
limity… (Gwar na sali)
Pani Marszałek! Dobrze by było jednak zwracać
uwagę krzyczącym ludziom.
Zwróciła państwu uwagę, że w 2014 r. zdjęto limity dotyczące ceł na kukurydzę, rzepak i pszenicę. To
już wtedy zostało to zrobione. W tym momencie tylko
ten transport, który wcześniej odbywał się drogą
morską, szedł drogą kołową. Ale co mieliśmy obiecane, kiedy zdejmowaliśmy w ogóle wszystkie limity
w handlu z Ukrainą? To się działo w słusznym,
szczytnym celu, bo oni się bronili i musieli mieć pie-




Informacja Prezesa Rady Ministrów w sprawie protestów polskich transportowców i rolników na granicy polsko-ukraińskiej

