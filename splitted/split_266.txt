Poseł Marta Golbik:
Dziękuję. Pani Marszałek!
Wysoka Izbo! Szanowni Państwo! Z wami są dwa
problemy, to są problemy, przez które od 8 lat cierpią
tysiące Polek i Polaków. Pierwszy problem to to, że
nie rozróżniacie nauki od wiary.
(Poseł Piotr Kaleta: To nie jest kwestia wiary.)
Zapewniam was, że większość Polaków, większość Polek jest dużo lepiej zorientowana w kwestii
procedury in vitro niż wy, bo wam się po prostu nawet nie chciało z tym zapoznać. (Oklaski) Po drugie,
nie rozróżniacie, nie widzicie różnicy między państwem a Kościołem. I co najgorsze, to, co jest w waszym DNA, uwielbiacie dzielić Polaków. Podzieliliście
ich w taki sposób, że ci mniej zamożni są przez was
skazani od 8 lat na naprotechnologię, trochę taki kalendarzyk, metodę nieskuteczną, jak wiemy. A ci, których stać, to zapewne wasze rodziny, najbliżsi znajomi zatrudnieni od lat w spółkach Skarbu Państwa
i w różnych innych instytucjach. Ich stać na in vitro;
oni mogą sobie na to pozwolić. Otóż kończy się to
dokładnie (Dzwonek) dzisiaj. Od dzisiaj wszystkie
Polki mają prawo do szczęścia i wam wszystkim bardzo dziękuję za tę inicjatywę i za to, że dajemy to
szczęście wszystkim. Dziękuję bardzo. (Oklaski)

