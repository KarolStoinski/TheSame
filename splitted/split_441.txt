Poseł Krzysztof Ciecióra:
Zaraz pan wejdzie tu na mównicę, to powie pan
może coś mądrego. Zrobię wtedy panu zdjęcie i panu
wyślę.
Natomiast, szanowni państwo, wszystkie nasze
propozycje ze strony Komisji Europejskiej były odrzucane – nie, nie. Ciągle to odrzucali. I dopiero wtedy, kiedy zablokowaliśmy granicę, udało się zablokować ten problem.
Natomiast, szanowni państwo, propozycja Trzeciej Drogi – PSL-u, czyli ta ustawa, ochrona polskiej
wsi – wiadomo, że ona nie wejdzie pod głosowanie,
nie będziecie jej uchwalać, bo tam zaproponowaliście
te kaucje za przewóz. Przepraszam (Dzwonek), ale
koszt obsługi tego systemu, koszt zatrudnienia ludzi,
informatyków, wszystkiego jest totalnie nieopłacalny. Dlatego właśnie zablokowaliśmy granicę i o to
chodziło w tym, aby wstrzymać import tego zboża.
(Poseł Mirosław Suchoń: Zalaliście zbożem całą…
Nic nie mogę, nic nie potrafię, ale pensję biorę.)
Zboża, które zostało wywiezione z Polski. Udało
nam się dokonać rekordowego wywozu zboża, które
rzeczywiście pojawiło się w Polsce, natomiast wszystko wywieźliśmy. Zwykle ze starego sezonu w nowy
sezon wchodzimy z 3–4 mln t zboża w magazynach
i tak też było w tym roku.

