Poseł Wojciech Michał Zubowski:
Minuta wystarczy.
Panie Marszałku! Panie Premierze! Wysoka Izbo!
Chciałbym tylko dopytać przedstawicieli, sprawozdawców. Sami państwo stwierdziliście, że ta ustawa,
ten projekt jest dość krótki, on się składa tylko z dwóch
artykułów. To chciałbym państwu tylko przypomnieć
i zapytać. Czy prawdą jest, że państwo do tych dwóch
krótkich artykułów musieliście sporządzić cztery poprawki i do tego jeszcze na posiedzeniu komisji zrobić
reasumpcję głosowania? Proszę państwa, to nie jest
przecież coś standardowego. To jest raz. (Oklaski)
Druga rzecz. Szanowni państwo, proszę zwrócić
uwagę również na to i odpowiedzieć na pytanie:
Czy strona społeczna nie wypowiedziała się przeciwko w ogóle jakiejkolwiek formie pracy w niedzielę?
Przedstawiciele strony społecznej nie byli zainteresowani przeniesieniem, ale uznali, że jeżeli już musi
do tego dojść, to byli za tym, żeby pracownicy pracowali nie dłużej niż do godz. 18, i prosili, byśmy ograniczyli czas pracy pracowników, by się nie okazało,
że w tę niedzielę będą pracować od godz. 6 rano do
godz. 23.45. (Oklaski)
Szanowni Państwo! Na koniec, niejako odnosząc
się do wypowiedzi przedstawicieli, sprawozdawców,
chciałbym przypomnieć, że studenci za rządów Prawa i Sprawiedliwości zostali zwolnieni z płacenia
jakichkolwiek podatków do 26. roku życia. Dziękuję
bardzo. (Oklaski)
(Głos z sali: Brawo!)

