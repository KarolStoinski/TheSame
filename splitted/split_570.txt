Marszałek:
Dziękuję, panie pośle.
Panie pośle Matecki, rozumiem, że występuje pan
na sali w charakterze bilbordu.
(Poseł Dariusz Matecki: Oczywiście. To powinien
być bilbord – symbol…)
Proszę o to zadbać. Dysponuje pan z pewnością
właściwymi środkami, aby go sfinansować. Proszę
teraz o zajęcie miejsca, wszyscy zapoznali się z pana
prezentacją.
Panie pośle Braun, czy podtrzymuje pan sprzeciw? Zgłosił się pan do mnie z prośbą.
(Poseł Grzegorz Braun: Czy mogę uzasadnić swój
wniosek?)
Nie, panie pośle. Bardzo serdecznie pana proszę, przez wzgląd na szacunek dla czasu nas wszystkich, aby poinformował mnie pan, czy podtrzymuje swoją decyzję o sprzeciwie. Czy to wymaga kontaktu ze mną?
(Poseł Grzegorz Braun: Warunki głosowe są słabe,
nie słychać pana.)

Zgłasza pan sprzeciw, panie pośle?
(Poseł Grzegorz Braun: Ja się sprzeciwiam, bo
wnoszę o…)
Dobrze, dobrze.
Przystępujemy do głosowania.
Kto z pań i panów posłów jest za przyjęciem
propozycji wysłuchania 5-minutowych oświadczeń
w imieniu klubów i koła w dyskusji, zechce podnieść rękę i nacisnąć przycisk?
Kto z państwa jest przeciw tej propozycji?
Kto się wstrzymał?
(Poseł Dariusz Matecki: Może pan podpisze takie
zdjęcie?)
Panie pośle Matecki, proszę zagłosować, a później
wrócić. Nie można głosować na dwie ręce. Widzę, że
pan chce prezentować na dwie ręce. Dziękuję.
Głosowało 438 posłów. 246 – za, 192 – przeciw,
nikt się nie wstrzymał.
Stwierdzam, że Sejm przyjął propozycję wysłuchania 5-minutowych oświadczeń w imieniu klubów
i koła w dyskusji w tym punkcie porządku dziennego.
(Głos z sali: Matecki twarzą Kaczyńskiego.)
Otwieram dyskusję.
Jako pierwszy głos zabierze pan poseł Piotr Kaleta z Prawa i Sprawiedliwości.
Bardzo proszę, panie pośle.
(Głos z sali: Najlepszych ludzi rzucili do dyskusji.)

