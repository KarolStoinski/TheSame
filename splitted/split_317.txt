Poseł Paweł Bliźniuk:
Szanowny Panie Marszałku! Wysoka Izbo! Szanowni Państwo! Likwidacja krajowego programu in
vitro 8 lat temu to jeden z symboli hańby rządów Prawa i Sprawiedliwości. Blisko 3 mln Polek i Polaków
cierpi w różnym stopniu na problemy z płodnością. Wy

swoją haniebną decyzją uniemożliwiliście części z nich
cieszenie się radością z cudu rodzicielstwa. Swoją haniebną decyzją podzieliliście polskie społeczeństwo na
tych, których stać na in vitro, i na tych, którzy nie
mogą sobie pozwolić na tę najskuteczniejszą metodę
leczenia bezpłodności. Swoją haniebną decyzją stygmatyzowaliście nie tylko samą procedurę in vitro, ale też
tych, którzy z tej procedury korzystają.
Lecz ludzi dobrej woli jest więcej. Blisko 0,5 mln
Polek i Polaków podpisało się pod obywatelskim projektem ustawy, a 15 października wygrało społeczeństwo obywatelskie. Dzisiaj przywracamy normalność.
Dzisiaj przywracamy krajowy program in vitro. (Dzwonek) Tak dla in vitro, bo in vitro to ludzie. Dziękuję.
(Oklaski)

