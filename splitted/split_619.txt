Marszałek:
Nie poznaję Izby: była Wiejska, jest Wersal.
Czy ktoś z pan i panów posłów pragnie zabrać głos
w sprawie przedstawionej propozycji?
Przypomnę, że nie rozmawiamy już o komisji,
tylko rozmawiamy o Komisji do Spraw Unii Europejskiej.
Nie widzę, nie słyszę, nikt się nie zgłasza.
Przystępujemy do głosowania.
Kto z pań i panów posłów jest za przyjęciem wniosku w brzmieniu z druku nr 76, zechce podnieść rękę
i nacisnąć przycisk.
Kto jest przeciw?
Kto się wstrzymał?
Głosowało 442 posłów. Wszyscy byli za, nikt nie
był przeciw, nikt się nie wstrzymał.
Przez aklamację. (Gwar na sali)
Sejm podjął uchwałę w sprawie wyboru uzupełniającego do składu Komisji do Spraw Unii Europejskiej. (Oklaski)
(Wypowiedź poza mikrofonem)
Przez jednomyślność – 442 głosy. Państwa kompetencje językoznawcze zawstydzają mnie z posiedzenia na posiedzenie. Będzie mi tego kiedyś bardzo
brakowało.
Przystępujemy do rozpatrzenia punktu 25.
porządku dziennego: Zmiany w składach osobowych komisji sejmowych (druk nr 70).
Pan ma wniosek, panie pośle? Dotyczący tego
punktu?
Bardzo proszę.

