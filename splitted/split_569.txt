Poseł Borys Budka:
Bardzo dziękuję.
Panie Marszałku! Nie dziwota, że pan premier
Morawiecki nie jest w stanie zrozumieć bardzo prostych słów, ale mógłby wyjaśnić chociaż jedną prostą
rzecz, dlaczego doprowadził do tego, że sprzedano
polski Lotos. To raz. I druga rzecz. Dlaczego pan
i pana bank, którego był pan prezesem, tak gorliwie
doradzaliście rosyjskiej firmie, która próbowała przejąć polskie Azoty? To pan jako prezes banku robił
wszystko, żeby Rosjanie przejęli strategiczną polską
grupę.
(Głos z sali: Boli to zdjęcie, nie?)
(Poseł Jakub Rutnicki: Hańba! Hańba, Morawiecki!)
Do dzisiaj nie wytłumaczył się pan z tego. Może
pan tutaj wychodzić, opowiadać bzdury, próbować
robić wszystko, ale Polacy powiedzieli: dość, Polacy
pożegnali was 15 października. Rosyjskie wpływy
żegnamy dzisiaj, eliminując tę waszą pseudokomisję.
(Oklaski)
(Poseł Barbara Bartuś: Przecież to nie było sprostowanie wypowiedzi.)

