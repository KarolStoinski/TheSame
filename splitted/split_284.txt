Poseł Aleksandra Gajewska:
Panie Marszałku! Wysoka Izbo! Podczas tych debat słyszeliśmy, delikatnie mówiąc, wypowiedzi ode-

rwane od rzeczywistości, ale też skandaliczne i odrażające. Obok zażenowania i prawdziwego wzburzenia można było poczuć ulgę. Ulgę, że Polki i Polacy
pokazali państwu państwa miejsce – w mniejszości
parlamentarnej – i że już nigdy nie staną państwo
nikomu na drodze do posiadania dziecka. Mam szczerą nadzieję, że wy i te wasze okropne porównania
i okropne poglądy pozostaniecie nie tylko w mniejszości, ale w końcu na marginesie debaty publicznej,
panie pośle Braun.
Chciałam państwu powiedzieć, że wraz z tym projektem do Sejmu wchodzi nie tylko szansa (Dzwonek)
na nowe życie, ale i szansa na szacunek dla drugiego
człowieka i tak bardzo potrzebną nam wrażliwość społeczną. Dziękuję bardzo. (Oklaski)

