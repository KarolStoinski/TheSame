Poseł Roman Fritz:
Szanowna Pani Marszałek! Panie i Panowie Posłowie! Osobo Poselska o Nazwisku Zembaczyński!
Proszę państwa, dużo emocji dzisiaj mogliśmy zaobserwować, ale ja bym się skupił na faktach. A fakty
są takie, że metoda in vitro jest bezpośrednio stowarzyszona z aborcją na bardzo wczesnym etapie. To
jest to słowo: aborcja, którego państwo staracie się
tutaj unikać, nie chcecie o tym w ogóle mówić. Otóż
to nie jest żaden zlepek komórek. To jest człowiek.
Usuwa się w ten sposób ludzi. Pytanie: Ilu?
(Poseł Marta Golbik: O in vitro.)
Zaobserwowałem, że podczas ślubowania większość z państwa dodawała: Tak mi dopomóż Bóg.
A pan Arłukowicz raczył był tutaj drwić z osób wierzących, mówić, że to jest grzech, coś tam stowarzyszone z tą metodą. Otóż tak, zabijanie ludzi jest grzechem, i to grzechem ciężkim. Akurat, o zgrozo, w tym
przypadku (Dzwonek) ma to być jeszcze…
(Poseł Konrad Frysztak: Jak coś pan czyta, to
trzeba być dokładnym.)
…finansowane z pieniędzy podatników, których
gros, jako katolicy, uważa tę metodę za gruntownie
niemoralną.
(Głos z sali: Czas!)
To nic nie da, dzietności to nie poprawi.
(Poseł Marta Golbik: Czas się skończył.)
Tak jak 500+, tak jak 800+, tak również finansowanie metody in vitro…
(Poseł Konrad Frysztak: Kalendarzyk na pewno…)
…nie poprawi sytuacji demograficznej. Dziękuję.
(Poseł Małgorzata Niemczyk: Ale tu nie chodzi
o statystyki…) (Gwar na sali)

