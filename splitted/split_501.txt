Poseł Zofia Czernow:
Panie Marszałku! Wysoki Sejmie! Na granicy polsko-ukraińskiej jest gigantyczny problem, protestują
transportowcy, rolnicy, minęły 3 tygodnie, a problem
nie tylko nie został rozwiązany, ale narasta, a do tego
powstają konflikty międzyludzkie. Ja chciałam zapytać rząd i zwrócić uwagę na problem na granicy polsko-niemieckiej. Czy państwo wiedzą, że np. w Jędrzychowicach kolejka do przekroczenia granicy wynosi
ponad 10 km? Zbliżają się święta, do Niemiec i do
Polski przyjeżdżają tysiące samochodów. Już dziś
trzeba zadbać o to, aby nie spędzili świąt Bożego Narodzenia w kolejce na granicy. Zgorzelec już dziś jest
zakorkowany, bo ludzie nie jadą autostradą, tylko
korzystają z innych miejsc, gdzie nie ma takich korków, a tym samym blokują miasta i miejscowości znajdujące się wokół granicy. Apeluję o zajęcie się tym
tematem. Dziękuję.

