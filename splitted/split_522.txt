Poseł Michał Kołodziejczak:
Panie Telus, cicho, bo pan się dowie, co pański
rząd robi. (Oklaski) To pan mówił, żeby w referendum pytać o to, czy majątek narodowy sprzedawać.
I to wy się godzicie na to, żeby na 30 lat…
(Głos z sali: Cicho! Cicho!)
…światowemu potentatowi wydzierżawić terminal zbożowy. Pan się z tego śmieje, bo robicie sobie
kabaret z Polski, robicie sobie kabaret z rządzenia.
Niech pani minister odpowie, dlaczego godzicie
się na wydzierżawienie na 30 lat terminala zbożowego, który teraz remontujecie.
(Głos z sali: Nie kłam!)
Przecież bez niego nie będzie możliwy tranzyt
zboża z Ukrainy.
(Głos z sali: Nie kłam, Kołodziejczak!)
W tej chwili to o was świadczy, jak się zachowujecie. Ja bym was ze strajku wyrzucił, jakbyście tak się
darli. Wy się nie nadajecie nawet na strajk. (Oklaski)
Pani minister, ile kosztował remont terminala
zbożowego, który właśnie teraz Skarb Państwa wydzierżawia?
Tylko wam powiem, bo wy nawet nie wiecie. Nabrzeże zostało poszerzone o 6 m, pogłębione o 15 m,
żeby mogły tam wpływać masowce. (Dzwonek) Wy się
z tego śmiejecie, bo dla was rządzenie to śmiech. I głównym argumentem przetargu była cena. Pytam: Kto
u was wziął za to łapówkę, bo cena to na pewno była
mała? Sprzedajecie Polskę za pół darmo. (Oklaski)
(Głos z sali: Hańba!)

