Poseł Adam Dziedzic:
Panie Marszałku! Wysoka Izbo! Droga Młodzieży!
Witajcie! Z uwagą przysłuchiwałem się wypowiedzi
pani minister rolnictwa na tematy dotyczące próby
naprawienia tego, co, szanowni państwo, zepsuliście.
Kiedyś była taka legenda o królu Midasie, który czego się dotknął, to się zamieniało w złoto. Wy, niestety, czego się dotkniecie, to się w złoto nie zamienia.
Czy brakło komuś wyobraźni w momencie, kiedy
nastąpiła decyzja, że rzeczywiście przyjmujemy zboże
z Ukrainy? Czy ktoś ma świadomość, jaki jest potencjał i ile Ukraina tego zboża wysyłała? To prawie
50 mln t. Gdyby przyjąć, że to przejdzie tylko przez
transport samochodowy, to 2 mln tirów. Gdybyśmy
przyjęli tylko, że zamkniemy dzisiaj kanał żeglowny
i przez morze nie będzie transportowane zboże, to jest
prawie 1400 tys. samochodów. Oczywiście tego państwo nie przewidzieli, bo to jest wielki problem. To
może zrobić każdy z kalkulatorem. Słuchałem też jednej kwestii, która zaciekawiła mnie bardzo jako samorządowca. Jaka? Otóż proponujecie państwo rozwiązania dotyczące m.in. podatku rolnego. Nie wiem, czy
sobie zdajecie sprawę z tego, ale to nie jest takie proste.
Trzeba oczywiście tym ludziom dać pieniądze, ale nie
można tego robić kosztem gminy. (Dzwonek) Na koniec sentencja dla pani minister i dla państwa: szczodry to dziad z cudzego wora, gdy i dusza, i serce do
wyrzeczeń nieskora. Dziękuję. (Oklaski)
(Głos z sali: Brawo!)



Informacja Prezesa Rady Ministrów w sprawie protestów polskich transportowców i rolników na granicy polsko-ukraińskiej

