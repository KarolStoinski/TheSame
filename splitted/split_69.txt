Poseł Wioleta Tomczak
Dziękuję, że w tej ustawie jest także mowa o innych zawodach medycznych, np. fizjoterapeutach,
diagnostach laboratoryjnych czy psychologach, bo to
ważne, by godnie byli wynagradzani wszyscy, którzy
opiekują się pacjentami, mam tu na myśli także pracowników niemedycznych. Godnie, by pasja, którą
w sobie mają, mogła być rozwijana i by przy prozie
życia nie wygasła. Dlatego zwracam się z pytaniem,
a zarazem prośbą: Czy znajdą państwo przestrzeń,
by w tej ustawie ująć literalnie także innych pracowników medycznych, takich jak dietetycy czy logopedzi, by i wśród nich ta pasja mogła być (Dzwonek)
rozwijana bez obawy o własny byt i dla naszego bezpieczeństwa i zdrowia? Dziękuję bardzo.

