Poseł Elżbieta Anna Polak:
Szanowny Panie Marszałku! Bardzo dziękuję za
umożliwienie mi zabrania głosu.
Wysoka Izbo! Koleżanki i Koledzy z Prawa i Sprawiedliwości! Słyszę, że wciąż macie wątpliwości co do
realizacji programu in vitro. Dlatego dzisiaj zapraszam
was bardzo serdecznie do regionu lubuskiego, regionu
otwartego, tolerancyjnego. To w regionie lubuskim od
2018 r. realizujemy program in vitro. (Oklaski) Wydaliśmy na ten cel z budżetu samorządu województwa
już 2300 tys. Warto było, bo urodziło nam się 136 dzieci. (Oklaski)
(Głos z sali: Brawo!)
I czekamy teraz na kolejne szczęśliwe rozwiązania.
To samorządy wzięły sprawy w swoje ręce wtedy,
gdy państwo przestało działać. Ale dzisiaj zmieniamy
to. Bo od dzisiaj (Dzwonek) państwo będzie działało
normalnie. Będzie opiekuńcze i pomocnicze. Dziękuję. (Oklaski)
(Poseł Krystyna Skowrońska: Brawo, pani poseł!)

