Poseł Teresa Pamuła:
Panie Marszałku! Panie Ministrze! Szanowna
Pani Przewodnicząca! Drogie Pielęgniarki! Bardzo
wam dziękuję za piękną pracę w trudnych czasach,
przede wszystkim w okresie COVID-u. To wy stałyście przy tym pacjencie, który potrzebował opieki,
ale również trzymałyście go za rękę, kiedy odchodził, kiedy nie było rodziny. To wy przekazywaliście
informacje rodzinie o tym trudnym czasie i odejścia,
i choroby.
Szanowni Państwo! To rząd Prawa i Sprawiedliwości – zwracam się tutaj do moich kolegów i koleżanek po lewej stronie – doprowadził do tego, że pielęgniarki mogą w tej chwili pracować i być zadowolone
ze swojej pracy. Doprowadził do tego, że ratownicy
mogą pracować i są zadowoleni ze swojej pracy i z wynagrodzenia. To lekarze pracują i są zadowoleni ze
swojej pracy i z wynagrodzenia. Powstały nowe szkoły, nowe wydziały lekarskie. To my przez 8 lat pracowaliśmy nad tym, żeby opieka zdrowotna została
podniesiona na odpowiedni poziom, na tyle, na ile
rząd było stać, na tyle, na ile społeczeństwo polskie
było stać, bo o tym trzeba pamiętać. To społeczeństwo polskie pracuje na służbę zdrowia, to składki
z opieki zdrowotnej są wykorzystywane w odpowiedni sposób na służbę zdrowia. Szpitale powiatowe
w ostatnim czasie dostały duże pieniądze na SOR-y.
Szpital w Lubaczowie dostał prawie 3 mln zł. (Dzwonek) Takich pieniędzy szpital powiatowy w Lubaczowie nie widział, szanowni państwo. Dziękuję rządowi
za takie działanie. (Oklaski)

