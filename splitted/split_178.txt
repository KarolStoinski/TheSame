Poseł Sprawozdawca
Bartosz Arłukowicz:
Pani Marszałek! Wysoka Izbo! Mam przyjemność
i zaszczyt zaprezentować sprawozdanie z prac Komisji Zdrowia w sprawie ustawy – nazwę ją po prostu
tak: ustawy finansującej in vitro.
Po 8 latach trudnego czasu, cierpień, czasem łez
ludzi, którzy borykają się z problemem niepłodności,
trafia do Sejmu obywatelska ustawa gwarantująca
to, że wróci program in vitro.
Wczoraj mieliśmy posiedzenie Komisji Zdrowia,
któremu przewodziłem. Nie łudźcie się państwo, nie
było łatwo. Robili, co mogli, żebyście jeszcze chociaż
ze 2 tygodnie nie mieli dostępu do in vitro, żeby jeszcze troszeczkę utrudnić ludziom życie. Składali poprawki. Tu mam taką poprawkę.
(Poseł Piotr Uściński: A nie wolno poprawek składać?)
PiS złożył poprawkę, uwaga, żeby in vitro było
dostępne tylko i wyłącznie dla małżeństw. Nie, nie,


nie, będzie dostępne dla tych, którzy go potrzebują.
(Oklaski)
(Głos z sali: Brawo!)
Posłowie PiS-u złożyli też poprawkę – słuchajcie,
nie do uwierzenia – żeby lekarze, którzy przeprowadzają procedurę in vitro, mogli zapłodnić tylko dwie
komórki jajowe, ani jednej więcej. Czyli posłowie PiS-u
chcieli, żebyśmy kłuli kobiety, żebyśmy stymulowali
je po trzy razy, bo pewnie wtedy troszeczkę ciężej się
żyje. Tych poprawek oczywiście komisja nie przyjęła.
Ale posłowie PiS-u złożyli wniosek o wysłuchanie
publiczne, żeby jeszcze ze 2 tygodnie nie było tego in
vitro. Prosili tak: panie przewodniczący, my byśmy
chcieli troszeczkę dowiedzieć się o tym in vitro na
tym wysłuchaniu…
(Poseł Jakub Rutnicki: 8 lat.)
…żebyśmy mogli się czegoś dowiedzieć, panie ministrze. Ja mówię: no dobra, to wam troszeczkę
powiem.
Szanowni Państwo Posłowie PiS-u! Wszystko zaczęło się od mikroskopu. (Wesołość na sali, oklaski)
Mikroskop wynaleziono w 1590 r. Wiecie, co to jest
mikroskop? Teraz rok 1667, zatkajcie uszy. Wtedy
pierwszy raz pod mikroskopem naukowiec Antonie
Leeuwenhoek zobaczył – zatkajcie uszy – plemnik.
(Wesołość na sali)
(Głos z sali: A ile umarło?)
150 lat później wykryto komórkę jajową, a w 1978 r.
urodziło się pierwsze dziecko z in vitro. Louise ma
dzisiaj 45 lat. W 1987 r. urodziła się pierwsza Polka
– Magda. Ma 35–36 lat. Na świecie, drodzy posłowie
PiS-u, żyje 10 mln ludzi urodzonych z in vitro. Ale
nikomu nic nie mówcie, bo to grzech. (Wesołość na
sali)
(Poseł Piotr Uściński: Pani marszałek, on obraża
nasze uczucia religijne. To jest łamanie konstytucji.)
W 2010 r. naukowiec dr Edwards… Wiecie, co
to jest Nagroda Nobla? Słyszeliście coś? W 2010 r.
dr Edwards dostał Nagrodę Nobla. Wyobrażacie
sobie taki skandal?
Robili, co mogli, żeby in vitro nie było troszeczkę
jeszcze dłużej, żeby jeszcze ze 2–3 tygodnie go nie
było, ale wniosek o wysłuchanie upadł.
Teraz już zupełnie poważnie. W mojej ocenie jest
taka bardzo głęboka i zasadnicza różnica między
nami a wami. Ta różnica polega na tym, że ja osobiście jestem bardzo szczęśliwy – i wiem, że moje koleżanki i koledzy też – że był program in vitro w latach
2013–2016. My jesteśmy szczęśliwi z tego powodu, że
z programu in vitro, który miałem przyjemność osobiście podpisywać, gdy byłem wtedy ministrem zdrowia, urodziło się ponad 22 tys. dzieci. (Oklaski) Czyli 22 tys. rodzin po swojej walce stało się ludźmi
szczęśliwymi. I nas to cieszy, raduje. Nam sprawia
przeogromną radość, kiedy zaczepiają nas ludzie na
ulicy i mówią: mam dziecko z programu in vitro. Ale co
mnie dziwi? Że państwo też jesteście szczęśliwi – z powodu tego, że przez 8 lat programu nie było. I to jest
właśnie ta różnica między nami. My jesteśmy szczęśliwi, że program był i rodziły się dzieci, a wy jeste-




Projekt ustawy o zmianie ustawy o świadczeniach opieki zdrowotnej finansowanych ze środków publicznych

