Poseł Joanna Frydrych
bie z Podkarpacia, która podpisała się pod tym bardzo ważnym projektem. A dlaczego ta ustawa jest tak
ważna? Otóż niepłodność to choroba cywilizacyjna,
która dotyka 1,5 mln par w Polsce. W ostatnich latach obserwujemy z niepokojem spadek liczby urodzeń. 2022 r. był rokiem z rekordowo niską liczbą
urodzeń, a bieżący rok będzie kolejnym rekordowym
rokiem. Według Głównego Urzędu Statystycznego na
koniec 30 września br. odnotowaliśmy, że jest nas
o 130 tys. mniej. Polska się kurczy. Należy powiedzieć wprost, że to zjawisko będzie miało negatywny
wpływ na wiele obszarów naszego życia (Dzwonek),
takich jak edukacja, opieka zdrowotna, opieka nad
osobami starszymi i wreszcie system emerytalny.
Natychmiast musimy podjąć konkretne działania.
Program finansowania in vitro Platformy Obywatelskiej wprowadzany w 2013 r. przyczynił się do tego, że
na świat przyszło 22 191 dzieci. Ale co zrobił rząd PiS?
Zastąpił ten skuteczny program swoim programem,
dzięki któremu na świat przyszło, uwaga, 413 dzieci.
Moje pytanie do pana premiera Morawieckiego,
bo to jego rząd w ubiegłej kadencji stworzył Strategię
Demograficzną 2040… Pana premiera nie ma, ale
może odpowie. Czy naprawdę pan uważa, że naprotechnologia i monitoring rozwodów to skuteczne metody leczenia niepłodności? Czy likwidacja oddziałów
ginekologiczno-położniczych w szpitalach powiatowych, takich jak w Sanoku czy Ustrzykach Dolnych,
i czy zapowiedź likwidacji tego oddziału będą sprzyjać kobietom z tego terenu w profilaktyce ciąży i zwiększą bezpieczeństwo tych kobiet oraz liczbę urodzeń?
Dziękuję bardzo. (Oklaski)

