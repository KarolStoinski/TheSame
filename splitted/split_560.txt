Prezes Rady Ministrów
Mateusz Morawiecki:
Wcześniej, 2008 r.: Uzyskaliśmy najważniejszą
rzecz, elementarne zaufanie, zarówno na szczeblu
państwowym, jak i w relacjach osobistych. Donald
Tusk z Władimirem Putinem, gdyby ktoś miał wątpliwości. Elementarne zaufanie uzyskali Władimir
Putin i Donald Tusk. To jest polityka, panie Budka,
którą naprawdę trzeba zweryfikować.

(Głos z sali: Nikt ci nie ufa w całej Europie, a ty
mówisz o zaufaniu.)
Tego się dzisiaj boicie. (Oklaski) Chcecie, żeby naród polski zobaczył zasłoniętą kurtynę, a nie prawdę,
niestety.
O Putinie: Z Putinem przypilnujemy, by nikt piachu w tryby nie sypał.
(Głos z sali: Uuu…)
Tak mówił Donald Tusk, komentując plany zawarcia nowego kontraktu gazowego między Polską
a Rosją, między Polską a Gazpromem.
(Głos z sali: Skandal!)
To jest rok 2009, już po ataku na Gruzję.
Idźmy dalej: Choć mam swoje poglądy na politykę
Rosji, na sytuację w Rosji, chcemy dialogu z Rosją
taką, jaka ona jest. Czy nadal byście to powiedzieli?
Panie pośle Budka, panie pośle Tusk, czy nadal byście to powiedzieli? Nadal chcecie współpracy z Rosją
taką, jaka ona jest?
(Głos z sali: Przyjaciół Moskali.)
Drodzy Rodacy! Dlaczego o tym mówię? Mówię
o tym dlatego, że w Europie Zachodniej ci, którzy są
sojusznikami Platformy Obywatelskiej, rzeczywiście
chcą powrotu, przepraszam za żargon, do business
as usual, chcą powrotu do tego, aby handlować z Rosją. Mówił pan, panie pośle Budka, o tym, że zrobiliśmy spotkanie z partiami z Europy Zachodniej. Otóż
dzięki temu, że zrobiliśmy to spotkanie, te partie
z partią Vox na czele potępiły rosyjską agresję na
Ukrainę. (Oklaski) Nie mamy się czego wstydzić. To
my ich do tego przekonaliśmy.
(Poseł Jakub Rutnicki: A przyjaciel Orbán?)
Szanowni Państwo! Te wypowiedzi można spisać
na wołowej skórze. Tutaj przytoczyłem tylko słowa
pana przewodniczącego Tuska, a przecież tych wypowiedzi po stronie Platformy Obywatelskiej, ówczesnego ministra spraw zagranicznych pana Radosława Sikorskiego, który zapraszał Ławrowa – Ławrowa, jak wam nie wstyd? – na spotkanie z polskimi
ambasadorami… Poprzednio tego typu hańby dopuścili się ministrowie w czasach PRL-u. Jak mogliście
coś takiego zrobić?
(Poseł Jakub Rutnicki: Wasz minister się spotkał.)
Czy to wszystko, drodzy rodacy, nie wymaga wyjaśnienia? Czy to wszystko nie wymaga komisji weryfikacyjnej?
(Głos z sali: Wymaga.)
Wymaga. Właśnie dlatego dzisiaj ci, którzy chwilowo być może są większością… Być może część z tych,
którzy siedzą dzisiaj naprzeciw mnie i którym jest
głupio – chowają głowę, patrzą w sufit – zagłosuje
przeciw dyktatowi Donalda Tuska. Może rzeczywiście będziecie trzecia drogą, a nie trzecim pasem na
drodze Donalda Tuska do przejęcia władzy. Dziękuję.
(Długotrwałe oklaski)
(Część posłów wstaje i skanduje: Mateusz! Mateusz! Mateusz!)
(Część posłów skanduje: Kłamca! Kłamca! Kłamca!)



Odwołanie członków Państwowej Komisji do spraw badania wpływów rosyjskich
na bezpieczeństwo wewnętrzne RP w latach 2007–2
