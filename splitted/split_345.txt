Wicemarszałek Piotr Zgorzelski:
Dziękuję bardzo.
Zapraszam na mównicę podsekretarza stanu
w Ministerstwie Zdrowia, pana ministra Macieja
Miłkowskiego.
Rozumiem, że pan minister zechce zabrać głos,
ale nie ma takiego obowiązku.
(Podsekretarz Stanu w Ministerstwie Zdrowia
Maciej Miłkowski: Nie było żadnego pytania.)
Nie było. Dobrze.
Zatem czy sprawozdawca, pan poseł Arłukowicz…
Też nie ma.
(Poseł Grzegorz Braun: PiS kapituluje. PiS oddaje walkowerem mównicę sejmową.)
Zamykam dyskusję.
W związku z tym, że w czasie drugiego czytania
zgłoszono do przedłożonego projektu ustawy poprawki, proponuję, aby Sejm ponownie skierował ten projekt do Komisji Zdrowia w celu przedstawienia sprawozdania.
Jeżeli nie usłyszę sprzeciwu, będę uważał, że Sejm
propozycję przyjął.
Sprzeciwu nie słyszę.
Przystępujemy do rozpatrzenia punktu 23. porządku dziennego…
Co prawda jesteśmy w dobrym czasie, bo do terminowego rozpoczęcia tego punktu…
(Głos z sali: Zostało 18 minut.)
…mamy jeszcze 15 minut i na razie nie widać na
sali przedstawicieli, pana premiera albo jego przedstawiciela…
(Głos z sali: Gdzie jest premier polskich spraw?
Ludzie czekają na granicy.)
(Poseł Grzegorz Braun: Doprowadzić.)
(Głos z sali: Gdzie jest premier Morawiecki?)
Na to pytanie z pewnością za chwilę uzyskamy
odpowiedź.
Zatem może umówmy się tak, że nie będę określał
minutowo przerwy, tylko ustalimy ją do momentu
pojawienia się kogoś z przedstawicieli rządu.
Zatem ogłoszę przerwę do czasu pojawienia się
przedstawicieli rządu.
(Głos z sali: Nie no, panie marszałku...)

(Głos z sali: Nie no, do godz. 15.30.)
Panie pośle, to jest naprawdę 15 minut.
(Głos z sali: Gdzie jest premier?)
(Poseł Grzegorz Braun: To proszę do protokołu
15 minut.)
(Głos z sali: Doprowadzić, panie marszałku.)
Co za zamordysta z tego posła Brauna.
(Głos z sali: Ha, ha, ha!)
(Poseł Grzegorz Braun: Skrupulant, skrupulant.
Porządek musi być.)
(Głos z sali: Porządek musi być.)
Ogłaszam przerwę.
(Przerwa w posiedzeniu od godz. 15 min 13
do godz. 15 min 15)

