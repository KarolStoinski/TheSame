Poseł Paweł Szrot:
Panie Marszałku! Wysoka Izbo! Krótkie oświadczenie w sprawie bieżącej, w sprawie, w której odmówił mi prawa wyjaśnienia pan marszałek Szymon
Hołownia, kiedy ten problem wystąpił.
Dzisiaj głosowaliśmy ustawę o świadczeniach opieki zdrowotnej finansowej ze środków publicznych,
chodzi o kolokwialnie, popularnie zwaną ustawę
o środkach na in vitro. Klub PiS złożył do niej poprawkę, poprawkę nr 2 i posługując się manipulacją
prawną o bardzo, bardzo wątpliwym charakterze,
uniemożliwiono jednocześnie w komisji i na posiedzeniu plenarnym jednoczesne debatowanie nad tą poprawką i jej głosowanie. O co chodzi, jak to wyglądało. Klub Koalicji Obywatelskiej złożył poprawkę redakcyjną, która nie zmieniała artykułu, który my
zamierzaliśmy zmienić, ale dopisała do niego kilka
innych kolejnych artykułów, zaś Biuro Legislacyjne
bezpodstawnie w tym przypadku uznało, że jest to
poprawka dalej idąca, i posługując się tą interpretacją, zarówno pan przewodniczący Arłukowicz, jak
i pan marszałek Hołownia uniemożliwili dalsze głosowanie, procedowanie tej poprawki. Jest to, po pierwsze, obejście prawa, po drugie, nadużycie prawa, po
trzecie, załamanie prawa. Jest to bardzo groźny precedens, który będzie mógł uniemożliwić procedowanie nad każdą poprawką, która się większości sejmowej nie spodoba. Zwracam szanownej Izbie i szanownemu marszałkowi na to uwagę, bo jest to jeden z pierwszych kroków, który mógłby zmierzać do zamiany
naszej szacowanej Izby w kolejny sejm niemy. Dziękuję bardzo.

