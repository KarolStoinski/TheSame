Poseł Dariusz Joński:
Bardzo dziękuję.
Panie Marszałku! Tak się zastanawiam, gdzie jest
ten rząd. Gdzie jest ten rząd powołany na godziny,
a dokładnie na 336 godzin? Gdzie jest minister?
Gdzie jest premier Morawiecki? (Oklaski)
(Głos z sali: A gdzie jest Tusk?)
PiS musiał przegrać, żeby premier Morawiecki
znalazł czas na spotkanie z pielęgniarkami. Jak rząd
na wylocie, to wtedy czas się znajduje.
(Głos z sali: Gdzie masz Tuska?)
Ale chcę dzisiaj bardzo podziękować. Chylę czoła przed każdą pielęgniarką, każdym pielęgniarzem, bo państwo zapłaciliście najwyższą cenę w czasie pandemii.
(Głos z sali: Trzeba było pomóc.)
Największa umieralność w czasie pandemii była
wśród przedstawicieli państwa zawodu. Nie bez przyczyny, bo nie było żadnej strategii walki z COVID-19.
Jedyna strategia, jaką miał rząd, to strategia wyprowadzenia pieniędzy.
(Głos z sali: Bzdury.)
Do dzisiaj nie zostały wyjaśnione kwestie zakupu
respiratorów, masek, przyłbic oczywiście od handlarza broni, od instruktora narciarstwa.
(Głos z sali: Z pizzą biegałeś…)
Co więcej, niewyjaśniona została, choć prokuratura wszczęła postępowanie w tej sprawie, drodzy
państwo, budowa szpitala tymczasowego we Wrocławiu. Zbudowano dwie hale, w których nie było żadnego pacjenta, ale za to biznesmen mógł dostać te
hale za przysłowiową złotówkę. I to wszystko oczywiście musi być wyjaśnione i będzie.
Ale chcę zwrócić uwagę na brak waszego szacunku do tej grupy zawodowej. On się wyraża nie tylko
tym, że zlikwidowaliście państwo Departament Pielęgniarek i Położonych w Ministerstwie Zdrowia. To
było za państwa czasów. Przypomnę sprawę pielęgniarki pani Renaty Piżanowskiej ze szpitala w Nowym Targu. W czasie pierwszej fali koronawirusa
została dyscyplinarnie wyrzucona na bruk przez
dyrektora szpitala w Nowym Targu. Za co? Za to, że
powiedziała, że brakuje maseczek. Powiedziała to
publicznie. Dyrektorem, jak się okazało, był radny
wojewódzki PiS-u.
(Głos z sali: Skandal!)
Ta pielęgniarka, zamiast walczyć o zdrowie i życie
ludzi w czasie pandemii w szpitalu, przez 1,5 roku
walczyła w sądzie. (Dzwonek) Sąd po 1,5 roku przyznał jej rację i przywrócił do pracy. Szkalowaliście,
mieszaliście z błotem, a dzisiaj przychodzicie i macie
czelność mówić, że chcecie pomóc pielęgniarkom. To
jest skandal.
Dla nas człowiek jest najważniejszy i zrobimy
wszystko, żeby dotrzymać słowa. I dotrzymamy. Dziękuję. (Oklaski)




Projekt ustawy o zmianie ustawy o sposobie ustalania najniższego wynagrodzenia zasadniczego
niektórych pracowników zatrudnionych w podmiotach leczniczych

