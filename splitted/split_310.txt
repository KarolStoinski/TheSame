Poseł Michał Krawczyk:
Panie Marszałku! Wysoka Izbo! Wychodzimy
w Polsce z mroków średniowiecza. Wychodzimy w Polsce z PiS-owskiej duchoty. 15 października Polki i Polacy powiedzieli jasno: że chcą żyć w kraju nowoczesnym europejskim, w kraju normalnym.
Wczoraj wybraliśmy na rzecznika praw dziecka osobę, która jasno mówi, że sprzeciwia się jakimkolwiek
karom cielesnym wobec dzieci. Wybraliśmy na rzecznika praw dziecka osobę, która nie będzie stała obok, tak
jak jej poprzednik, problemów psychiatrii dziecięcej,
problemów psychicznych polskich dzieci i młodzieży.
Żyjemy w XXI w., od 45 lat na świecie rodzą się dzieci
z in vitro. 10 mln dzieci narodziło się z in vitro przez
45 lat na świecie, a państwo o procedurze in vitro mówicie, że jest to eksperyment. 15 października 2023 r.
w Polsce skończył się obskurantyzm. (Oklaski)

