Poseł Piotr Kandyba:
Szanowny Panie Marszałku! Szanowna Izbo!
Mam pytanie do wszystkich z nas: Kto chciałby spędzić choć jeden dzień w ciężarówce na granicy? Proszę podnieść rękę. A tam chłopaki siedzą 10, 12 i 14
dni. Tracimy wszyscy na tym konflikcie na granicy.
Tracą polskie firmy transportowe, tracą ukraińskie
firmy i ukraińsko-polskie, tracą nasi przedsiębiorcy,
traci też budżet państwa. Słuchajcie, tylko z powodu
blokady importu w branży handlu biomasą tracimy
na VAT ok. 1 mln zł, a to jest tylko kropla w morzu.
Tracimy naprawdę wszyscy.
Sytuację mamy taką. Rząd PiS-u nie zadbał o to
w negocjacjach z Unią i to jest bezsprzeczne. Nie sądzę,
żeby miał szansę zrobić cokolwiek teraz. Retoryka antyukraińska kolegów z Konfederacji też nie pomaga.
(Poseł Grzegorz Braun: Propolska, nie antyukraińska.)


Rozwiązanie na już: apel do blokujących o zawieszenie czasowe (Dzwonek) blokady i danie szansy
nowemu rządowi. Kwestię blokady trzeba rozwiązać
dzisiaj, bo tam są takie emocje, że może się polać
krew. I pan Braun będzie miał wielką uciechę razem
ze swoim zespołem. Nie dopuśćmy do tego. Dziękuję
bardzo. (Oklaski)

