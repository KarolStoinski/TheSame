Poseł Marta Wcisło:
Panie Marszałku! Wysoka Izbo! Protest przewoźników na granicy to kolejny przykład tego, że mamy złą,
nieudolną, niekompetentną władzę. Władzę, która doskonale wiedziała o problemach branży transportowej,
ale nic z tym nie zrobiła. Od maja wiedzieliście. A dziś?
Dziś słyszymy od pani minister rolnictwa, że była na
granicy. Dziś słyszymy, że zostały zawarte porozumienia z krajami. Z jakimi krajami? – pytam, pani minister, bo ze wszystkimi jesteście skłóceni. Otóż, szanowni państwo, to koalicje z Węgrami i z Rumunią. Z krajami, które wypierają polską branżę transportową
z rynku europejskiego. To są właśnie te koalicje.
Ten zły, niekompetentny, obrotowy, rotacyjny rząd
roluje rolników, roluje przewoźników, roluje wszystkich.
(Głos z sali: Rotacyjny…)
Po co? Po to żeby jeszcze zyskać trochę dni i nabić
sobie kabzy. Skończcie tę farsę. Koniec tego rządu.
(Oklaski)

