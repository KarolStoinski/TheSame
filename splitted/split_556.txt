Prezes Rady Ministrów Mateusz Morawiecki
Mówiliście o węglu? Pan poseł Borys Budka mówił o węglu.
(Głos z sali: Ile ściągnąłeś tego węgla?)
(Poseł Jakub Rutnicki: Powiedz o Azotach, które
chciałeś sprzedać.)
Szanowni państwo, romantyczna sa…
(Głos z sali: Zamknęliście kopalnie.)
Za chwilkę się odniosę do tego, dlaczego w czasach
Prawa i Sprawiedliwości musieliśmy ściągać węgiel
z zagranicy, również w czasie, kiedy węgiel z Rosji
już nie był dostępny. Ale uwaga, rok 2014: Romantyczna samodzielność, polegająca na tym, aby Polska
samodzielnie nałożyła embargo na węgiel rosyjski
– mówi Donald Tusk – to brzmi tak fajnie na pierwszy słuch. Fajnie o tym podyskutować, kiedy ma się
mało wyobraźni albo małą wiedzę.
I importowali węgiel rosyjski na potęgę.
(Głos z sali: To są… Dworczyka.)
(Głos z sali: Nie ten cytat.)
Relacje z Rosją.
(Część posłów skanduje: Kłamca! Kłamca! Kłamca!)
Na głos pani minister Anny Fotygi, kiedy już nie
była ministrem, która powiedziała o tym, że sprzedajemy naszych przyjaciół, ówczesny premier powiedział…

