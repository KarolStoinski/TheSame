Marszałek:
Przepraszam, pani przewodnicząca, na sekundę.
Drodzy państwo, bardzo serdecznie państwa proszę
o uszanowanie przedstawicielki inicjatywy obywatelskiej. Jeżeli mają państwo w tym czasie inne zajęcia,
chcą przeprowadzić rozmowy, proszę o opuszczenie sali.
Proszę o wysłuchanie z szacunkiem przedstawicielki
tych kilkuset tysięcy ludzi, którzy wnieśli ten projekt
do Izby. (Oklaski) Nie ma tutaj z mojej strony żadnej
złośliwości, nie kieruję tego do nikogo specjalnie, tylko
bardzo proszę o ten szacunek. Jeżeli w tym momencie
musicie pracować nad innymi rzeczami, bardzo proszę,
są do tego inne miejsca. Dziękuję bardzo.
Proszę bardzo, pani przewodnicząca.

