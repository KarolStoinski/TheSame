Poseł Anna Dąbrowska-Banaszek:
Pani Marszałek! Wysoki Sejmie! Od lipca 2022 r.
w Unii Europejskiej obowiązuje rozporządzenie, które wprowadziło nowe pojęcie: substancja pochodzenia
ludzkiego. Każda substancja, która pochodzi od ciała
ludzkiego, tak się nazywa. To są również komórki
rozrodcze. Przetwarzanie to m.in. zapłodnienie według tego rozporządzenia. W wyniku tego powstaje
preparat. Według tego rozporządzenia ma to być przechowywane, uwalniane, dystrybuowane. To wszystko
w ramach regulacji Prawa farmaceutycznego.
Mam pytanie do pań wnioskujących: Jakie mamy
zapewnienie, że powstające w wyniku in vitro komórki niewykorzystane, czyli te, które będą w ramach
selekcji odstawione gdzieś na bok, nie będą tym preparatem? Prawo farmaceutyczne, według którego to
rozporządzenie obowiązuje… To m.in. produkcja
kremów odmładzających. (Dzwonek)
(Poseł Krystyna Skowrońska: Nieprawda!)

