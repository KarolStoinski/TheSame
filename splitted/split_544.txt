Marszałek:
Wznawiam obrady.
Prezydium Sejmu, po zasięgnięciu opinii Konwentu Seniorów, przedłożyło wniosek w sprawie zmian
w składach osobowych komisji sejmowych, druk nr 70.
W związku z tym, po uzyskaniu jednolitej opinii
Konwentu Seniorów, podjąłem decyzję o uzupełnieniu porządku dziennego o punkt obejmujący rozpatrzenie tego wniosku.
Prezydium Sejmu przedłożyło wniosek w sprawie
wyboru uzupełniającego do składu Komisji do Spraw
Unii Europejskiej, druk nr 76.
W związku z tym, po uzyskaniu jednolitej opinii
Konwentu Seniorów, podjąłem decyzję o uzupełnieniu porządku dziennego o punkt obejmujący rozpatrzenie tego wniosku.
Mam dwa zgłoszenia do wniosków formalnych. Oby
to były wnioski formalne.
Bardzo proszę, pan poseł Jacek Ozdoba z Prawa
i Sprawiedliwości.
Jest pan poseł Ozdoba?
Nie ma.
(Poseł Jacek Ozdoba: Idę, idę.)
Idzie? A, jest, dobrze.
(Głos z sali: Minister bez teki.)
(Głos z sali: Gdzie teka?)

