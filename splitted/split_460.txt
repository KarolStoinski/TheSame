Poseł Henryk Kiepura:
Pani Marszałek! Wysoka Izbo! Sytuacja na granicy przypomina jak żywo sytuację z Turowa. Nicnierobienie, niedziałanie w sprawie doprowadziło do
wielkich problemów, o których dzisiaj mówimy. Jest
zagrożona polska baza transportowa. Dzisiaj ci ludzie, którzy są na granicy, pytają, jak długo tam jeszcze będą – czy 2 tygodnie, dopóki będzie trwał ten
rząd tymczasowy, jak tutaj jest określany. Najliczniejszy rząd w historii, który nic nie robi w temacie
tak ważnej branży. Musi wyjść na mównicę poseł
Polskiego Stronnictwa Ludowego Stefan Krajewski,
żeby zwrócić państwa uwagę na problem tysięcy ludzi, polskich transportowców.
(Głos z sali: Ustawa…)
Mam pytanie.
(Poseł Konrad Frysztak: Zebrał pan podpisy?)
Kto w imieniu rządu rozmawiał z przedstawicielami Unii Europejskiej? Czy takie spotkania w ogóle
były i co w ich rezultacie ustalono? I nie trzymajcie
polskich transportowców przez 2 tygodnie na mrozie.
Dziękuję. (Oklaski)

