Poseł Sprawozdawca Adam Michał Gomoła
…a jednocześnie podczas studiów stacjonarnych
nie mają możliwości zarabiania w weekendy, także
w niedziele? Chyba że pójdą do sieci sklepów oczywiście o zagranicznym kapitale…
(Poseł Barbara Bartuś: Panie sprawozdawco, to
jest dodatkowe sprawozdanie o poprawce.)
…które teraz przekształciły się w placówki pocztowe, które są z takim płazem w logo.
Natomiast panu, panie premierze, za to, co zgotował pan najmłodszym wyborcom, płazem to nie ujdzie. Zresztą już nie uszło. Widzieliśmy, jaki był werdykt wyborców 15 października. (Oklaski) I to właśnie wśród najmłodszych wyborców państwo przegrali wybory, mieliście państwo ostatni wynik.
Nie sposób też nie wspomnieć o tym, jak zabójcze
dla małych polskich sklepów są przepisy w obecnym
kształcie. Według danych Dun & Bradstreet przygotowanych dla „Rzeczpospolitej” w tym roku ma zamknąć lub zawiesić działalność blisko 10 tys. małych
sklepów. W zdecydowanej większości są to sklepy
oczywiście z polskim kapitałem. Socjologowie zwracają uwagę, że takie sklepy pełnią funkcje nie tylko
handlowe, ale także są integralną częścią…
(Głos z sali: Sprawozdanie.)
(Głos z sali: Sprawozdanie z komisji.)
…lokalnej tkanki społecznej, tak jak kościoły, tak
jak świetlice, tak jak biblioteki. Zniknięcie każdego
takiego sklepu jest niepowetowaną stratą dla osiedla
dla dzielnicy, dla wsi.
(Głos z sali: Panie marszałku, sprawozdanie.)
Państwo powinno funkcjonowanie takich sklepów
wspierać, a jeżeli ktokolwiek jeszcze utrzymuje swoją
działalność, to robi to pomimo państwa rządów, a nie
dzięki nim. (Oklaski)
(Głos z sali: Ale do druku sprawozdania.)

2 tygodnie przed – niedzielą 10 grudnia, którą zmieniamy z niedzieli niehandlowej na niedzielę handlową.
(Poseł Barbara Bartuś: A te poselskie kiedy
wpłyną?)
Pani poseł, przypominam, że Sejm nowej kadencji
funkcjonuje od 13 listopada.
(Głos z sali: Tak, no i…)
Mieliście państwo na to 8 lat, żeby dowiedzieć się,
że w 2023 r. 24 grudnia – Wigilia przypada w niedzielę. (Oklaski) Mieliście państwo na to 8 lat.
(Poseł Barbara Bartuś: A kiedy poselski wpłynął?
A kiedy poprawka wpłynęła?)
Nie spotykaliście się przez 1,5 miesiąca przed
końcem państwa kadencji.
(Głos z sali: Kiedy poprawka wpłynęła?)
Chciałbym powiedzieć, że nie muszę tłumaczyć
Wysokiej Izbie, jakie wyzwania organizacyjne płyną
właśnie ze zmiany w tak krótkim czasie niedzieli
niehandlowej na niedzielę handlową. To są oczywiście zmiany harmonogramów pracy, harmonogramów zmian pracowników, dotyczące łańcuchów dostaw i szeregu innych czynności, wyzwań logistycznych, z którymi wiąże się taka zmiana, nad którą –
przypominam – procedujemy na 12 dni przed dniem,
w którym to ma zacząć obowiązywać.
(Poseł Bożena Borys-Szopa: Do sprawozdania, do
sprawozdania.)
Ale gdybym nie musiał tego tłumaczyć… Dlaczego tak późno zajmowalibyśmy się problemem niedzieli wypadającej 24 grudnia w roku 2023, o czym wiadomo było od czasów wprowadzenia kalendarza gregoriańskiego, czyli chyba całkiem już od długiego,
długiego czasu?
Reasumując. Komisja Gospodarki i Rozwoju, po
przeprowadzeniu drugiego czytania oraz rozpatrzeniu tego projektu ustawy na posiedzeniu w dniu 28 listopada 2023 r., proponuje projekt ustawy wraz z poprawkami przyjąć. Dziękuję bardzo. (Oklaski)

