Poseł Paweł Zalewski
dzić, nie miała do niczego dojść. Ona miała tylko
i wyłącznie doprowadzić do tego, że Polacy jeszcze
bardziej się podzielą. W jakiej sytuacji? W sytuacji
wojny za granicą. Wiecie doskonale, bo macie wystarczająco dużo doświadczenia, żeby to wiedzieć, że narodem podzielonym, narodem, w którym ludzie nie
ufają sobie, w którym jedni uważają, że drudzy są
agentami Moskwy, a drudzy uważają, że pierwsi są
agentami Moskwy, łatwo jest manipulować, że taki
naród jest podatny na dezinformacje. Mówiąc krótko,
taki naród jest słaby. A my dzisiaj potrzebujemy jedności (Oklaski), po to żeby realnym wpływom rosyjskim się przeciwstawić.
Sprowadziliście debatę o polityce zagranicznej do
rynsztoka. Doprowadziliście do tego, że poważne argumenty za jedną polityką, za drugą polityką, za
trzecią polityką nie miały szansy na przebicie. Do
czego to prowadzi? To prowadzi do tego, że naród nie
jest w stanie w tym szumie propagandy, w tym szumie nieprawdziwych zarzutów, wyrobić sobie zdania,
jaka polityka tak naprawdę będzie mu służyć. To jest
wasza wina, wasza odpowiedzialność. I ta komisja
temu też służyła. (Oklaski) To doprowadziło do tego,
że naród jest bardziej podatny na wpływy obce niż
odporny. To jest konsekwencja waszego działania.
A dodatkowo jeszcze nazwaliście rosyjskimi agentami
ludzi, którzy udowodnili, że w sposób bardzo racjonalny szukają sojuszów tam, gdzie one są – w Unii Europejskiej. I to nie jest przypadek, bo wy dzisiaj Unię
Europejską traktujecie jako takiego samego wroga jak
Moskwę. I to jest absolutny skandal. (Oklaski) Zrobiliście wiele zła swoją propagandą, a ta komisja była
jedynie jej instrumentem.
(Głos z sali: Zwłaszcza profesorowie, generałowie…)
Czas przywrócić powagę debacie o polityce zagranicznej. (Oklaski) Czas przywrócić poważne argumenty. I to jest nasze zadanie, panie premierze, zadanie Trzeciej Drogi.
Jako klub Polska 2050 – Trzecia Droga będziemy
głosowali za odwołaniem członków tej komisji i jesteśmy za jej likwidacją. Dość propagandy w polskiej
polityce zagranicznej. Dziękuję bardzo. (Oklaski)

