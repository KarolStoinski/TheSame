Minister Obrony Narodowej
Mariusz Błaszczak:
Panie Marszałku! Wysoki Sejmie! Dlaczego za
chwilę pewnie doprowadzicie do rozwiązania komisji
ds. rosyjskich wpływów?
(Głos z sali: Bo Antoni siedzi tam.)


Dlatego że się boicie. (Oklaski)
A czego się boicie? Prawdy się boicie. Boicie się
prawdy. Chcecie zatuszować winę za pozostawienie
na żer Moskwy mieszkańców Suwałk, tam zlikwidowaliście pułk Wojska Polskiego…
(Głos z sali: Nieprawda!)
…mieszkańców Siedlec, tam zlikwidowaliście batalion Wojska Polskiego… (Gwar na sali)
(Głos z sali: Ostróda.)
(Głos z sali: Skandal!)
…mieszkańców Lublina, tam zlikwidowaliście
brygadę Wojska Polskiego, czy też mieszkańców
wschodniej części Polski…
(Głos z sali: Do rzeczy.)
…bo tam zlikwidowaliście całą dywizję, 1. Warszawską Dywizję Zmechanizowaną im. Tadeusza
Kościuszki, która była odpowiedzialna za bezpieczeństwo na tzw. kierunku brzeskim, a więc tym
kierunku, który historycznie był wielokrotnie wykorzystywany przez Rosję, kiedy atakowała Polskę.
Chociażby w 1920 r. atak został przypuszczony właśnie z tego kierunku. A więc takie są wasze intencje.
Po prostu boicie się prawdy.
Chciałbym podziękować naszym ekspertom,
którzy pracowali w komisji ds. rosyjskich wpływów.
(Oklaski) Bardzo dziękuję panu prof. Cenckiewiczowi, bardzo dziękuję panu prof. Zybertowiczowi, bardzo dziękuję panu gen. Kowalskiemu, wszystkim
państwu dziękuję za państwa pracę.
(Część posłów wstaje, długotrwałe oklaski)
Wysoki Sejmie! Dlaczego ta bojaźliwość, ta bojaźń
jest tak wielka? Otóż dziś komisja przedstawiła raport cząstkowy z 3 miesięcy prac. Dlaczego raport
cząstkowy? Został wymuszony wnioskiem o odwołanie członków komisji. I w raporcie cząstkowym zostało stwierdzone wprost, że komisja do spraw rosyjskich wpływów zarekomendowała, by Donaldowi
Tuskowi, Jackowi Cichockiemu, Bogdanowi Klichowi, Tomaszowi Siemoniakowi i Bartłomiejowi Sienkiewiczowi nie powierzać stanowisk publicznych
odpowiadających za bezpieczeństwo państwa. O to
też się boicie. (Oklaski)
(Głos z sali: Tylko Polacy myślą odwrotnie.)
Ale proszę państwa, Wysoki Sejmie, prawda zwycięży, prawda zwycięży. Dziękuję bardzo. (Oklaski)

