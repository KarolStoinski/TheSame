Marszałek
Kto z pań i panów posłów jest za przyjęciem 3. poprawki oraz tożsamego z nią 3. wniosku mniejszości,
zechce podnieść rękę i nacisnąć przycisk.
Kto jest przeciw?
Kto się wstrzymał?
Głosowało 439 posłów. 176 – za, 238 – przeciw,
25 się wstrzymało.
Stwierdzam, że Sejm 3. poprawkę oraz tożsamy
z nią 3. wniosek mniejszości odrzucił.
W 4. wniosku mniejszości wnioskodawcy proponują zmiany w art. 71 pkt 4 i 5.
Przystępujemy do głosowania.
Kto z pań i panów posłów jest za przyjęciem
4. wniosku mniejszości, zechce podnieść rękę i nacisnąć przycisk.
Kto jest przeciw?
Kto się wtrzymał?
Głosowało 441 posłów. 185 – za, 244 – przeciw,
12 się wstrzymało.
Stwierdzam, że Sejm 4. wniosek mniejszości odrzucił.
Przystępujemy do głosowania nad całością projektu ustawy.
Kto z pań i panów posłów jest za przyjęciem w całości projektu ustawy w brzmieniu z druku nr 69,
wraz z przyjętymi poprawkami, zechce podnieść rękę
i nacisnąć przycisk.
Kto jest przeciw?
Kto się wstrzymał?
Głosowało 436 posłów. 268 – za, 118 – przeciw,
50 się wstrzymało.
Stwierdzam, że Sejm uchwalił ustawę o zmianie
ustawy o świadczeniach opieki zdrowotnej finansowanych ze środków publicznych.
(Część posłów wstaje, oklaski)
To pierwszy projekt obywatelski przegłosowany
w tej kadencji Sejmu. Dziękuję wnioskodawcom. Dziękuję wszystkim państwu posłom niezależnie od poglądu w tej sprawie za prace nad tym projektem.
Powracamy do rozpatrzenia punktu 23. porządku dziennego: Informacja Prezesa Rady
Ministrów w sprawie protestów polskich transportowców i rolników na granicy polsko-ukraińskiej.
Wobec propozycji przyjęcia przedstawionej informacji do wiadomości zgłoszono sprzeciw.
Pod głosowanie poddam wniosek o przyjęcie informacji.
Przystępujemy do głosowania.
Kto z pań i panów posłów jest za przyjęciem do wiadomości informacji Prezesa Rady Ministrów w sprawie protestów polskich transportowców i rolników na
granicy polsko-ukraińskiej, zechce podnieść rękę i nacisnąć przycisk.
Kto jest przeciw?
Kto się wstrzymał?
Głosowało 445 posłów. 184 – za, 261 – przeciw,
nikt się nie wstrzymał.


Stwierdzam, że Sejm informację Prezesa Rady Ministrów w sprawie protestów polskich transportowców
i rolników na granicy polsko-ukraińskiej odrzucił.
(Głos z sali: Premiera nie było, nie znalazł czasu.)
Przystępujemy do rozpatrzenia punktu 24. porządku dziennego: Odwołanie członków Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej w latach 2007–2022 (druk nr 62).
Proszę o zabranie głosu przedstawiciela wnioskodawców pana posła Borysa Budkę. (Oklaski)

