Poseł Borys Budka
Ukrainę, i polskie służby o tym wiedziały. (Oklaski)
Gdyby ta komisja była odrobinę rzetelna, to zajęłaby
się tym, dlaczego polski rząd, najpierw pod wodzą
pani premier Beaty Szydło, a potem pod wodzą pana
Mateusza Morawieckiego – jeszcze przez 12 dni premiera Rzeczypospolitej – doprowadził do tego, że wyrzucono w błoto blisko 1,5 mld zł na inwestycję
w Ostrołęce. Przypomnę, że ta inwestycja miała być
zasilana węglem ze Wschodu. I wreszcie gdyby ta komisja była tak naprawdę odrobinę rzetelna, byłaby
w stanie wyjaśnić, dlaczego ta większość parlamentarna od długiego czasu blokowała środki z Funduszu
Odbudowy dla Polski, wpisując się tym samym w scenariusz pisany na Kremlu. Niestety ta komisja w tej
kwestii nie zrobiła nic. Ta komisja stała się przykładem psucia państwa przez obóz rządzący. Skierowaliście do niej ludzi, którzy mieli już gotowy, napisany na
ul. Nowogrodzkiej raport. Chcieliście niekonstytucyjnymi metodami wyeliminować z gry politycznej tych,
którzy przez wiele lat budowali pozycję Polski na arenie międzynarodowej. (Oklaski)
Przypomnę, że za czasów rządu premiera Donalda Tuska, za czasów koalicji Platformy Obywatelskiej i PSL do Polski zostały ściągnięte rekordowe
środki z Unii Europejskiej. (Oklaski) My potrafiliśmy
zadbać o polski interes, podczas gdy wy przez ostatnie lata blokowaliście pieniądze dla Polski.
Kiedy niszczyliście w Polsce wymiar sprawiedliwości, kiedy wprowadzaliście standardy, które są standardami krajów niedemokratycznych, autorytarnych, na
Kremlu strzelały korki z szampana. Kiedy w 2015 r.
przystąpiliście do ataku najpierw na Trybunał Konstytucyjny, potem zaatakowaliście Krajową Radę Sądownictwa, zabraliście się za Sąd Najwyższy, wyeliminowaliście rzetelne publiczne media… Robiliście politykę,
która była tożsama z polityką m.in. ludzi pokroju Putina. (Oklaski) To wy w Polsce próbowaliście zlikwidować niezależne media. Gdyby ta komisja rzetelnie działała, to wyjaśniłaby, dlaczego próbowaliście w Polsce
wprowadzić politykę, która równa jest temu, co robił
Władimir Putin w Rosji. (Oklaski) Kneblowanie ust
wolnym mediom, eliminacja organizacji pozarządowych, tworzenie fake newsów. Cały przemysł zaangażowaliście do walki z opozycją. Ale to wam się nie udało. Nie udało wam się jedno: przegraliście wybory. Przegraliście wybory dlatego, że Polacy sprzeciwili się rosyjskim metodom w Polsce. (Oklaski) Polacy sprzeciwili się temu, by stać się drugą Białorusią czy Rosją. Jesteście w tym wszystkim, co robicie dzisiaj, niewiarygodni, dlatego że jesteście opcją, która wzoruje się na
najgorszych wzorcach.
(Część posłów skanduje: Reset! Reset! Reset!)
Tak, moi drodzy. Dokładnie to dzisiaj ma miejsce.
Następuje krok po kroku reset prorosyjskiej polityki
prowadzonej przez ostatnie 8 lat. (Oklaski)
(Głos z sali: Brawo!)
Krok po kroku z instytucji będą eliminowani ci,
którzy znaleźli się tam w sposób niezgodny z polską

konstytucją: albo na drodze uchwał sejmowych, albo
na drodze wyroków sądowych. Spokojnie, naprawimy
to, co psuliście przez ostatnie 8 lat.
Dzisiaj musicie zrozumieć, że Polacy powiedzieli
dość takim rządom. Powiedzieli dość tym rosyjskim
metodom w polskiej polityce. (Oklaski) Powiedzieli dość
mechanizmom, z których naprawdę byłby dumny
sam Putin. Dzisiaj, szanowni państwo, powinniście być
pierwsi, którzy podniosą rękę za likwidacją tej komisji. A wiecie dlaczego? Dlatego że zafundowaliście
wielomiesięczną szopkę Polakom właśnie z tą komisją.
Przypomnę, co robił wasz prezydent. Otóż najpierw
mówił, że zawetuje, potem podpisywał, następnie kierował wniosek o zbadanie do trybunału Julii Przyłębskiej, a na końcu poprawiał tę pseudoustawę.
(Poseł Barbara Bartuś: Do Trybunału Konstytucyjnego, panie prawnik.)
Zrobiliście farsę z tej komisji, no i dlatego niestety spaliliście na wstępie samą ideę. Ale muszę was
pocieszyć. Otóż myślę, że od 12 grudnia, a jak Bóg
da, to 11 wieczorem, Polska będzie miała nowy, proeuropejski, proobywatelski rząd. (Oklaski)
(Głos z sali: Niemiecki.)
Moi Drodzy! Coś, co jest bardzo ważne: od pierwszego dnia pokażemy Polakom to wszystko, co robiliście w kwestiach związanych z polityką prorosyjską, to, co zrobiliście przez ostatnie 8 lat, to, w jaki
sposób naraziliście bezpieczeństwo Polski, to, w jaki
sposób próbowaliście wyprowadzić Polskę z Unii Europejskiej, to, w jaki sposób eliminowaliście z polskiego wojska ludzi, którzy mieli certyfikaty NATO-wskie,
tylko dlatego, że nie podobały się one panu Misiewiczowi i waszemu byłemu ministrowi, którego nazwiska lepiej nawet nie wymieniać.
Szanowni Państwo! Musicie zrozumieć, że dzisiaj
wraz z końcem tej komisji, tych ludzi, którzy tam zasiadali, kończą się rosyjskie wpływy w Polsce. (Oklaski)
Dzisiaj rozpoczynamy nowy etap – możecie go nazywać
resetem – rzetelnego wyjaśnienia waszej roli, czołowych
polityków PiS w tworzeniu prorosyjskiej polityki w Polsce. Może was to boleć – na to nie mamy wpływu – ale
jedno jest pewne: ta uchwała jest zasadna i jeżeli macie
cień przyzwoitości, to zagłosujecie za odwołaniem
członków komisji. (Oklaski)

