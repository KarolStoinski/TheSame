Marszałek:
Panie ministrze, proponuję, aby zakończył pan
ataki ad personam i odniósł się do rzeczy.
Lista posłów zapisanych do głosu i nie tylko ona
została wyczerpana.
Zamykam dyskusję.
(Minister – Członek Rady Ministrów Jacek Ozdoba:
Przepraszam, panie marszałku, ale pan premier zapomniał o tym.)
Ale bardzo proszę się, panie pośle... (Poruszenie
na sali)
Panowie, proszę o spokój. Proszę o zajęcie miejsc.
(Dzwonek) Proszę o zajęcie miejsc.
(Głos z sali: Pan uważa, że można szarpać posła?)
Nie, uważam, że nie. Nie widziałem szarpania
pana posła, widziałem gniecenie zdjęcia.
Panie pośle Rutnicki, panie pośle Ozdoba, proszę…
Panie pośle, za chwilę zacznę procedurę wykluczania panów z obrad. Proszę zająć miejsca.
(Poseł Mariusz Gosek: Proszę wykluczyć z obrad
posła Rutnickiego.)
Proszę zająć miejsca. Za chwilę zacznę procedurę
wykluczania panów. (Gwar na sali)
(Głos z sali: Proszę wykluczyć z obrad tego pana.)
(Głos z sali: Może alkomatu tu trzeba.)
(Głos z sali: Siadaj, hejterze.)
(Głos z sali: Panie pośle, proszę usiąść.)
Panowie posłowie, zwracam uwagę, że zakłócają
panowie obrady Sejmu.
Panie pośle Matecki, panie pośle, którego nazwiska jeszcze nie znam, zapraszam na miejsce. Zapraszam na miejsce, panie pośle.
(Poseł Mariusz Gosek: Jak pan wykluczy pana
Rutnickiego z obrad, to wrócę na miejsce.)
Zapraszam na miejsce, panie pośle, bo za chwilę
pana wykluczę z obrad.

(Wypowiedź poza mikrofonem)
Tak, dlatego że nie stosuje się pan do poleceń porządkowych marszałka Sejmu. Proszę wrócić na
miejsce.
Informuję, że na podstawie art. 10 ust. 1 pkt 2
ustawy o Państwowej Komisji do spraw badania
wpływów rosyjskich na bezpieczeństwo wewnętrzne
Rzeczypospolitej Polskiej w latach 2007–2022 pan
Józef Brynkus złożył rezygnację z członkostwa w komisji. (Oklaski)
W związku z powyższym wniosek o odwołanie
pana Józefa Brynkusa ze stanowiska członka komisji
stał się bezprzedmiotowy.
Przechodzimy do głosowania.
Zgodnie z art. 120 Konstytucji Rzeczypospolitej
Polskiej Sejm podejmuje uchwały zwykłą większością
głosów.
Sejm będzie głosować nad odwoływaniami członków w porządku alfabetycznym.
Przystępujemy do głosowania nad odwołaniem
pana Sławomira Cenckiewicza. (Gwar na sali)
Kto z pań i panów posłów jest za odwołaniem
pana Sławomira Cenckiewicza ze stanowiska członka
Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej w latach 2007–2022, zechce podnieść
rękę i nacisnąć przycisk.
(Poseł Barbara Bartuś: Frakcja rosyjska podnosi
ręce.)
Kto jest przeciw?
Kto się wstrzymał?
Głosowało 442 posłów. 248 – za, 188 – przeciw,
6 się wstrzymało.
(Część posłów wstaje i skanduje: Dziękujemy!
Dziękujemy! Dziękujemy!) (Oklaski)
Stwierdzam, że Sejm odwołał pana Sławomira
Cenckiewicza ze stanowiska członka Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej
w latach 2007–2022. (Oklaski)
(Głos z sali: Hańba!)
(Głos z sali: Sowieci.)
Przystępujemy do głosowania nad odwołaniem
pana Łukasza Cięgotury.
Kto z pań i panów posłów jest za odwołaniem
pana Łukasza Cięgotury ze stanowiska członka Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej w latach 2007–2022, zechce podnieść
rękę i nacisnąć przycisk.
(Poseł Barbara Bartuś: Polacy podnoszą ręce.)
Kto jest przeciw?
Kto się wstrzymał?
Głosowało 442 posłów. 247 – za, 186 – przeciw,
9 się wstrzymało.
Stwierdzam, że Sejm odwołał pana Łukasza Cięgoturę ze stanowiska członka Państwowej Komisji
do spraw badania wpływów rosyjskich na bezpieczeństwo wewnętrzne Rzeczypospolitej Polskiej w latach
2007–2022. (Oklaski)



Odwołanie członków Państwowej Komisji do spraw badania wpływów rosyjskich
na bezpieczeństwo wewnętrzne RP w latach 2007–2022 – głosowanie

