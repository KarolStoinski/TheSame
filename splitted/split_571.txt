Poseł Piotr Kaleta:
Panie Marszałku! Panie Premierze! Wysoka Izbo!
Ile trzeba mieć w sobie podłości, panie pośle Budka,
żeby wyjść i opowiadać takie rzeczy. Jakim trzeba
być człowiekiem, żeby w ten sposób, w bezczelny sposób odwracać kota ogonem i to nas wskazywać jako
winowajców tego wszystkiego, tego łobuzerstwa, które miało miejsce w tamtym czasie. Ile trzeba było
mieć podłości.
(Głos z sali: Waszej zdrady.)
Ale, panie pośle Budka, myślę, że w pewien sposób
można by było powiedzieć, że pana myśli były takie
nieuczesane, nieprzemyślane. (Wesołość na sali, oklaski) Jestem o tym przekonany, panie pośle Budka, że
jeżeli jesteście bez winy – a tutaj mamy bardzo dużo
wątpliwości – to włos panu z głowy nie spadnie.
(Głos z sali: Ha, ha, ha!)
I jestem o tym przekonany, panie Budka, że chociażby pan wyrywał włosy z głowy, to prawda i tak
zwycięży w tej Izbie właśnie w tym zakresie, w tej
kwestii.
A teraz, proszę państwa, do rzeczy.
(Głos z sali: Panie Terlecki, kto was reprezentuje?)
W poprzedniej kadencji miałem okazję w imieniu
Prawa i Sprawiedliwości na posiedzeniach Komisji
Spraw Wewnętrznych i Administracji…
(Poseł Sławomir Nitras: Kto was reprezentuje?)
…prowadzić tę ustawę.
(Głos z sali: Nitras.)



Odwołanie członków Państwowej Komisji do spraw badania wpływów rosyjskich
na bezpieczeństwo wewnętrzne RP w latach 2007–2
