Marszałek:
Dziękuję, panie pośle.
Komisja wnosi o uchwalenie projektu ustawy z druku nr 69.
Komisja przedstawia również wnioski mniejszości,
a także w dodatkowym sprawozdaniu poprawki, nad
którymi głosować będziemy w pierwszej kolejności.
Proszę państwa o skupienie, bo są poprawki, są
wnioski mniejszości, żebyśmy dobrze i precyzyjnie
przeszli przez ten proces.
Poprawki 1. i 2. oraz wnioski mniejszości 1. i 2.
zostały zgłoszone do art. 1 projektu ustawy nowelizującej zawierającego zmiany do ustawy o świadczeniach opieki zdrowotnej finansowanych ze środków
publicznych.
W 1. poprawce do art. 48a wnioskodawcy proponują zmiany redakcyjno-legislacyjne.
Z poprawką tą łączy się 4. poprawka.
Nad tymi poprawkami głosować będziemy łącznie.
Komisja wnosi o ich przyjęcie.
Ich przyjęcie spowoduje z kolei bezprzedmiotowość 2. poprawki oraz 2. wniosku mniejszości.
Przystępujemy do głosowania.
Kto z pań i panów posłów jest za przyjęciem poprawek 1. i 4., zechce podnieść rękę i nacisnąć przycisk.
Kto jest przeciw?
Kto się wstrzymał?
Głosowało 441 posłów. 245 – za, 168 – przeciw,
28 się wstrzymało.
Stwierdzam, że Sejm poprawki przyjął.
To sprawia, że poprawka 2. stała się bezprzedmiotowa.
W 1. wniosku mniejszości do artykułu…
(Poseł Paweł Szrot: Panie marszałku, w kwestii
formalnej.)
Słucham, panie pośle?
(Wypowiedź poza mikrofonem)
Ale wnioski formalne już były, panie pośle.
(Poseł Paweł Szrot: Ale ja się nie zgadzam…)
Z czym się pan nie zgadza?
(Poseł Paweł Szrot: Ja się nie zgadzam z opinią,
że 2. poprawka jest bezprzedmiotowa.)
(Głos z sali: Regulamin Sejmu…)
Ale panie pośle, ta opinia jest jednoznaczna: poprawka, nad którą głosowaliśmy, była najdalej idąca,
nad nią głosowaliśmy jako pierwszą.
W 1. wniosku mniejszości do artykułu (Gwar na sali)

Mieliście państwo naprawdę czas i sposobność na
posiedzeniu Komisji Zdrowia, żeby te wątpliwości
wyjaśnić.
W 1. wniosku mniejszości do art. 48a polegającym
na dodaniu ust. 16c wnioskodawcy proponują, aby procedura zapłodnienia pozaustrojowego, o której mowa
w tym przepisie, finansowana ze środków publicznych
dostępna była dla małżeństw zawartych zgodnie z polskim prawem.
Przystępujemy do głosowania.
Kto z pań i panów posłów jest za przyjęciem 1. wniosku…
(Poseł Andrzej Gawron: Panie marszałku, jest
zgłoszenie.)
Przepraszam bardzo, drodzy państwo, rozumiem,
że było pytanie, natomiast to jest kompetencja marszałka Sejmu zgodnie z art. 182 regulaminu Sejmu,
aby dopuścić pytania lub nie dopuścić do pytań w trakcie głosowania. Jesteśmy w trakcie głosowania.
(Poseł Andrzej Gawron: Demokracja, demokracja.)
Nad kształtem tej ustawy dyskutowali państwo
przez wiele godzin, była sposobność przedstawienia
swoich racji. I zapewniam państwa, że skutkiem tej
ustawy nie jest zmuszanie kogokolwiek do procedur,
do których ma wątpliwości, ale jedynie umożliwienie
skorzystania tym, którzy tych wątpliwości nie mają.
Wielokrotnie przedstawialiście państwo swoje wątpliwości i argumenty w tej sprawie.
(Głos z sali: Jak jest taka decyzja…)
(Głos z sali: Siadaj, siadaj!)
Tak, jest taka decyzja, panie pośle. Nie przewiduję pytań. Nie, nie może pan w tym trybie, była na to
dyskusja w przebiegu prac legislacyjnych. Dziękuję,
panie pośle. (Oklaski)
W 1. wniosku mniejszości do art. 48a polegającym
– jeszcze raz to przeczytam, żebyśmy wiedzieli, nad
czym głosujemy – na dodaniu ust. 16c wnioskodawcy
proponują, aby procedura zapłodnienia pozaustrojowego, o której mowa w tym przepisie, finansowana
ze środków publicznych dostępna była dla małżeństw
zawartych zgodnie z polskim prawem.
Przystępujemy do głosowania.
Kto z pań i panów posłów jest za przyjęciem
1. wniosku mniejszości, zechce podnieść rękę i nacisnąć przycisk.
Kto jest przeciw?
Kto się wstrzymał?
Głosowało 440 posłów. 145 – za, 247 – przeciw,
48 się wstrzymało.
Stwierdzam, że Sejm wniosek mniejszości odrzucił.
W związku z powyższym bezprzedmiotowy staje
się 2. wniosek mniejszości.
Poprawka 3. oraz wnioski mniejszości 3. i 4. zostały zgłoszone do ustawy o leczeniu niepłodności.
W 3. poprawce oraz tożsamym z nią 3. wniosku
mniejszości wnioskodawcy proponują zmiany w art. 9
ust. 2 i 3 oraz dodanie art. 25a.
Komisja wnosi o odrzucenie poprawki.
Przystępujemy do głosowania.



Punkty 22. i 23. porządku dziennego – głosowanie.
Odwołanie członków Państwowej Komisji do spraw badania wpływów rosyjskich
na bezpieczeństwo wewnętrzne RP w latach 2007–2
