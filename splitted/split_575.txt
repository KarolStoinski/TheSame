Poseł Tomasz Szymański
ruski węgiel, o którym powiedział Borys Budka.
(Oklaski)
Kopalnia Krupiński. Likwidujecie kopalnię Krupiński, ale najpierw wpompowaliście w nią 560 mln zł,
a potem mówicie, że nie, że ją likwidujecie. Tak właśnie dbacie o polskie górnictwo – ruskim węglem i gazem, które sprowadzaliście już po agresji Rosji na
Ukrainę. (Oklaski)
(Głos z sali: Hańba!)
Wracając do samej komisji – przez blisko 6 miesięcy nie potrafiliście przeprocedować tej ustawy
w Komisji Spraw Wewnętrznych i Administracji poprzedniej kadencji.
(Poseł Piotr Kaleta: Nieprawda, nie o to chodziło.)
Pani marszałek Witek trzykrotnie wprowadzała
pod obrady naszej komisji ten projekt. Dlaczego?
Bo nawet posłowie PiS-u nie chcieli go przegłosować.
A wiecie dlaczego? Bo w tej ustawie oprócz ewidentnej pułapki na Donalda Tuska i polityków Koalicji
Obywatelskiej była pułapka na was wszystkich, bo
każdy mógłby być pociągnięty przed tę komisję: prezydent Duda, pan premier Morawiecki, każdy z was,
za cokolwiek.
(Głos z sali: To jest jasny agent.)
Dlatego też po trzykroć razy procedowaliśmy nad
tą ustawą. W końcu po pół roku trafiła tutaj. No i co?
Mówiliście, że nie, że wy chcecie badać powiązania
energetyczne. Przecież tam nawet słowa o energetyce
nie było. Wszystko było skupione wokół jednej osoby
– Donalda Tuska i polityków opozycyjnych, bo to tutaj
był ten naprawdę zaszyty cel ustawy: oskarżyć, wykluczyć z życia publicznego, napiętnować, ale najpierw
oczywiście obudować to jakimiś iluzorycznymi skandalami, o których tutaj państwo mówicie. Tak, ta komisja będzie miała co robić, o ile oczywiście ona się
ostanie, bo macie tyle za uszami, że po prostu czasu
nie starczy (Oklaski), żeby ta komisja mogła w sposób
prawidłowy przeprocedować wasze działanie z Ruskimi na każdym szczeblu, nie tylko energetycznym.
Wysoki Sejmie! Podczas prac tej komisji, to również pamiętam, procedowaliśmy nad artykułami artykuł po artykule. Pamiętam, że przy każdym z tych
artykułów legislatorzy sejmowi łapali się za głowę.
Każdy artykuł był nadziany błędami, był tam błąd
na błędzie. Trzynaście razy złamaliście w tej ustawie
konstytucję. Nad tym się nie dało pracować.
Ale co zrobił pan prezydent? Podpisał tę ustawę,
twierdząc, że ona będzie skierowana do Trybunału
Konstytucyjnego. A nagle przyjął swoją propozycję
ustawy. Dlaczego? Bo Departament Stanu Stanów
Zjednoczonych oraz Komisja Europejska powiedzieli:
Co ty, chłopie, robisz? No i przypudrował tę ustawę…
(Głos z sali: Kłamstwo!)
…i teraz mamy taką komisję, jaką mamy, która
jest tylko po to, żeby ciągnąć kasę, tylko po to, żeby
cały czas próbować udowodnić opinii publicznej, że
wszystkiemu, co jest teraz za waszych rządów, jest
winny Tusk oraz inne osoby, co jest absolutnie kar-

dynalne. Ta ustawa miała być wyłącznie politycznym
obuchem, nie miała na celu wyjaśnienia żadnych powiązań energetycznych.
Ciekawy jestem, co powiedziałby pan Jasiński,
który w 2006 r. powiedział, że nie miał czasu przeczytać umowy gazowej na 2,5 mld m3, którą podpisywaliście z Rosjanami. Co by powiedział? (Oklaski)
Co się dzieje z ruskim gazem? Co się dzieje z gazem płynnym, który nadal jest kupowany przez was?
To jest dopiero paranoja. Wy tutaj próbujecie mieć
usta pełne frazesów, opowiadacie o jakiejś polityce,
a sami jesteście umoczeni po uszy w tym, co robicie.
(Poseł Piotr Kaleta: No to wyjaśnijmy to.)
Dlatego też nie ma szans, żeby ta komisja mogła
w sposób transparentny, prawidłowy działać, ponieważ ona nic nie wyjaśni. To jest atrapa, co zresztą
niejednokrotnie pokazywaliście, że instrumentalnie
używacie pewnych ludzi do tego, żeby załatwiać swoje polityczne interesy. Dziękuję bardzo. (Oklaski)
(Głos z sali: Brawo!)

