Poseł Paweł Szrot:
Pani Marszałek! Wysoka Izbo! Zarzucacie nam,
że posługujemy się w tej sprawie ideologią, ale to
z waszych ust padły wszystkie argumenty z zakurzonego strychu lewicowej ideologii, łącznie z odwoływaniem się do ciemnoty i zabobonu. Pal licho, że obrażacie nas, posłów, bo my mamy to wliczone w koszty…
(Głos z sali: Jakie to koszty?)
…i mamy możliwość odwinąć się z tej trybuny, ale
miliony Polaków, którzy mają w tej sprawie co najmniej bardzo poważne wątpliwości, nie wybaczą wam
tej arogancji.
(Głos z sali: Miliony Polaków chcą in vitro.)
W imieniu Klubu Parlamentarnego Prawo i Sprawiedliwość chciałem zgłosić poprawkę, która polega
na tym, że to minister będzie decydował, którą z metod wpisać do programu leczenia niepłodności, zgodnie z własnym sumieniem i własną polityczną odpowiedzialnością, nie mogąc zasłonić się obowiązują-


cym przepisem prawa, ale będzie miał obowiązek
przeznaczenia w ramach tego programu środków na
pomoc psychologiczną (Dzwonek) dla rodziców bezskutecznie starających się o dzieci. Jeśli naprawdę
dostrzegacie skalę nieszczęścia tych osób, to powinniście poprzeć tę poprawkę. (Oklaski)

