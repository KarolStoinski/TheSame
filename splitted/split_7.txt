Poseł Sprawozdawca Adam Michał Gomoła
darzowym – tak jak mamy to w tym roku – dwie
niedziele poprzedzające Wigilię wypadającą w niedzielę pozostają dniami handlowymi.
Do czytanego wczoraj Wysokiej Izbie projektu
ustawy komisja przyjęła później na posiedzeniu poprawkę o następującej treści…
(Poseł Barbara Bartuś: Ale to chyba opiniowała,
a nie przyjęła.)
W art. 1 w pkt 2 w lit. b ust. 3 nadać brzmienie:
jeżeli dzień 24 grudnia przypada w niedzielę, zakaz,
o którym mowa w art. 5, obowiązuje z wyjątkiem
przypadków określonych w art. 6. Art. 6 reguluje
konkretną listę przypadków, ponad 30 wyjątków od
tej reguły, m.in. stacje benzynowe, apteki itd. Chodzi
o to, abyśmy w Wigilię jednak takie placówki handlowe mieli utrzymane.
Po pierwsze, jeżeli chodzi o różnice między tym,
co zostało wczoraj przyjęte, a tym, co proponowała
ustawa rządowa, tutaj to się różni w dwóch podstawowych kwestiach. Po pierwsze, poselski projekt ustawy, który dzisiaj przyjmujemy, nie ogranicza handlu
w niedziele.
(Poseł Barbara Bartuś: Ale to jest tylko dodatkowe sprawozdanie do poprawki.)
To różni się od projektu ustawy rządowej, która
zakładała, że tylko do godz. 14 10 grudnia takie placówki miałyby działać. Jak możemy się domyślać, co
też wybrzmiało na posiedzeniu komisji, to ze strony
społecznej nie budziło zrozumienia, a raczej powszechną konsternację wśród konsumentów, pracowników,
pracodawców i obywateli. Po drugie, projekt poselski
reguluje to, jeśli chodzi o wszystkie kolejne lata, w przeciwieństwie do projektu rządowego, który uwzględniał tylko i wyłącznie rok 2023. Chcemy stanowić
takie prawo, które reguluje rzeczy systemowo, a nie
tylko ad hoc.
O tym projekcie wraz z poprawką pozytywnie wypowiedziała się wczoraj Komisja Gospodarki i Rozwoju. Pozytywne były także głosy ze strony społecznej, zarówno organizacji pracowniczych, jak i organizacji pracodawców – te, które wybrzmiały na poniedziałkowym posiedzeniu komisji, jak i te, które
spłynęły do nas, parlamentarzystów, przez cały czas
procedowania tej ustawy.
Pojawia się także nadzieja, że przyjęcie tego projektu ustawy będzie preludium do dalszych zmian w ustawie o zakazie handlu w niedziele… (Gwar na sali)
(Głos z sali: Buuu…)
…które mają wyjść naprzeciw oczekiwaniom konsumentów, pracowników, pracodawców, których wola
w tym temacie co rusz wybrzmiewa.
(Głos z sali: Pan przedstawia dodatkowe sprawdzanie.)
Co rusz wybrzmiewa w kolejnych publikowanych
badaniach opinii publicznej. (Oklaski)
(Głos z sali: Chaos.)
Natomiast jako nie tylko poseł sprawozdawca,
ale także jako jedyny przedstawiciel gen Z, pokole-


nia Z w tej Izbie, nie mogę nie wspomnieć o sytuacji
studentów. (Oklaski)
(Głos z sali: Do pracy.)
Szanowni Państwo! Według raportu „Portfel studenta” (Gwar na sali, dzwonek) przygotowanego
przez Związek Banków Polskich w 2016 r…
(Poseł Barbara Bartuś: Panie marszałku, to jest
dodatkowe sprawozdanie. Jak komisja zaopiniowała?)
…gdy PiS obejmował rządy, średni miesięczny
koszt życia studenta wynosił 1,5 tys. zł. W ostatnim
roku państwa rządów… (Gwar na sali)
(Poseł Barbara Bartuś: O co komisja wnosi?)
Panie marszałku, bo pani…

