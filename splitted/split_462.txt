Poseł Krzysztof Truskolaski:

Wy będziecie się cieszyć swoimi odprawami i organizować święta, a kierowcy będą się martwić, czy dojadą do domu na Wigilię. Dziękuję ślicznie. (Oklaski)
(Głos z sali: Brawo!)
(Poseł Mirosław Suchoń: I nie pomylcie państwo sal.)

Szanowna Pani Marszałek! Wysoka Izbo! Tymczasowy minister transportu wiele mówił, ale tak naprawdę z tych słów nic nie wynika. Bo, panie ministrze, jakie są efekty tych działań, które podjęliście?
Wydaje mi się, że żadne. Zmarnowaliście tyle miesięcy, ale przecież to nie jest dziwne. Przecież wy przez
ostatnie miesiące zajmowaliście się swoją kampanią
wyborczą. Główny inspektor transportu drogowego
kandydował do Senatu z Warszawy. Zresztą nie zajmował się swoimi obowiązkami, bo m.in. organizował piknik z krokodylkiem. Panie ministrze Gajadhur, czas wziąć się do pracy. Ma pan 12 dni, aby
rozwiązać ten kryzys, ten poważny kryzys, z którym
boryka się nasza branża transportowa.
(Poseł Konrad Frysztak: I żadnego pikniku.)
Wy jako PiS jesteście grabarzami polskiej branży
transportowej. Nie zrobiliście nic, żeby uzdrowić sytuację na granicy. Nie zrobiliście nic, żeby pomóc
polskiej branży transportowej. (Oklaski)

