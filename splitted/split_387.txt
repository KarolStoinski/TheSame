Poseł Andrzej Adamczyk:
Można? Dziękuję bardzo.
Panie Marszałku! Panie i Panowie Posłowie! Wysoka Izbo! Szanowni Państwo! W trybie sprostowania. Pan poseł Klimczak wymienił moje nazwisko
w kontekście mojej dzisiejszej wypowiedzi na posiedzeniu sejmowej Komisji Infrastruktury. Otóż, panie
pośle, szanowni państwo, tak, 29 czerwca ub.r. na
marginesie wydarzenia, jakim jest Connecting Europe Days, została podpisana umowa między Ukrainą a Unią Europejską. Na marginesie, powtarzam.
Connecting Europe Days to wydarzenie, w którym
bierze udział kilkaset osób, dzieje się w kilku salach.
To nie jest wydarzenie, na którym spotyka się kilkanaście osób i wszyscy są z sobą określony czas. Komisja Europejska, Unia Europejska nie uznała za
stosowne i zasadne, aby poinformować o tym, że ta
umowa będzie podpisana (Dzwonek) i że została podpisana. Dopiero po kilku godzinach zupełnie przypadkowo poinformowano w rozmowie bilateralnej,
indywidualnej pracowników ministerstwa, nie tylko
zresztą naszego, że taką umowę podpisano. Takie
tam są zwyczaje i takie są relacje. Dziękuję. (Oklaski)



Informacja Prezesa Rady Ministrów w sprawie protestów polskich transportowców i rolników na granicy polsko-ukraińskiej

