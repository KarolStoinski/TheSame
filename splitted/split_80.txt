Poseł Józefa Szczurek-Żelazko
Pielęgniarki nie wyjeżdżają z kraju tak jak za waszych czasów. W 2015 r. 1527 pielęgniarek odebrało
z Naczelnej Izby Pielęgniarek i Położnych zaświadczenia o kwalifikacjach, które są potrzebne do wyjazdu za granicę, są potrzebne, aby te kwalifikacje zostały uznane. Natomiast obecnie, w 2022 r. były to pielęgniarki. Pensje, wynagrodzenia wyraźnie wzrosły. Stworzyliśmy dodatkowe możliwości. Pielęgniarki mogą wypisywać recepty, mogą wystawiać skierowania na badania.
(Głos z sali: Oddech, oddech.)
To są te działania, które podjęliśmy, żeby podnieść prestiż kształcenia zawodowego.
(Poseł Bartosz Arłukowicz: Panie marszałku, czas.)
Oczywiście to dobrze, że ten projekt ustawy trafił
pod obrady Sejmu. Mam nadzieję, że obecna większość sejmowa, która chce stworzyć rząd, będzie procedować nad tym projektem równie szybko, jak szybko, błyskawicznie proceduje nad drugim projektem,
jakże ważnym obywatelskim projektem…

