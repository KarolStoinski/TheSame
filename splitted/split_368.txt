Poseł Paweł Kowal:
Jest mi bardzo trudno mówić, kiedy pani poseł…
(Głos z sali: Mądrych warto posłuchać.)
Pani poseł, powiem pani, o co tu chodzi. Tu chodzi
o to, że wy nie umiecie grać ani w politykę europejską,
ani w politykę wschodnią. (Oklaski) Nie umiecie zagrać na miarę aspiracji Polaków. Wy tu wychodzicie
i tracicie czas, żeby nam opowiadać to, coście opowiadali ludziom, którzy stoją przy granicy. Przed chwilą
dzwonił do mnie Marcin Piotrowski z Lubaczowa.
Mówił: wreszcie się tym zainteresowali, bo kolejka
była pod Zamość. Pani to w ogóle nie obchodzi. Pani
sobie tutaj wygodnie siedzi i opowiada polskim przedsiębiorcom, którzy mają polskie miejsca pracy, żeby
sobie pojechali rozmawiać do Kijowa albo żeby sobie
pojechali do Brukseli. (Oklaski, gwar na sali)
(Głos z sali: Proszę nie przeszkadzać.)




Informacja Prezesa Rady Ministrów w sprawie protestów polskich transportowców i rolników na granicy polsko-ukraińskiej

