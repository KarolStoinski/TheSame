Poseł Dorota Marek:
Szanowna Pani Marszałkini! Wysoka Izbo! Kryzys na granicy ukraińskiej trwa już 4 tygodnie. Trudno doszukać się jakichkolwiek działań ze strony rządu,
ale czemu się dziwić? Nie mamy już kampanii wyborczej, a ze względu na to, że przegraliście, nie garniecie
się do pracy. Ale przypomnę szczególnie tym nowym,
w cudzysłowie, ministrom: dopóki zajmujecie stanowiska i pobieracie pensje z pieniędzy podatnika, jesteście
zobowiązani wykonywać obowiązki przypisane do waszych stanowisk.


Zapytam byłego już ministra pana Adamczyka
nieobecnego na sali: Ile razy w ciągu ostatnich 4 tygodni był pan na granicy lub rozmawiał z protestującymi przewoźnikami?
(Głos z sali: Zero.)
Co zrobiliście do tej pory realnego, aby rozwiązać
ten problem?
(Poseł Mirosław Suchoń: Nic.)
Za każdym razem winę za własne niepowodzenia
zrzucacie na wyimaginowanego wroga. Tym razem tym
wrogiem stała się Unia Europejska. To fakt, Unia Europejska dopuściła ukraińskich przewoźników do udziału w europejskim rynku transportowym, ale co zrobił
polski rząd, aby wynegocjować takie warunki tego
udziału, aby nie były one niekorzystne, nie przynosiły
szkody polskim firmom transportowym. (Dzwonek)
(Głos z sali: Nic.)
Wy woleliście spór z Unią Europejską i zawłaszczanie demokratycznych instytucji państwa niż merytoryczną pracę nad konkretnymi rozwiązaniami,
które dotyczą Polaków. Ale skoro nie umieliście rozwiązać tego problemu, to dlaczego utrudniacie pracę
innym? Przedłużacie ten teatrzyk z poszukiwaniem
wymyślonej większości, żeby zarabiać do ostatniego
możliwego dnia.
Polscy przedsiębiorcy i rolnicy oczekują natychmiastowych działań. Minister transportu powinien
jak najszybciej usiąść do stołu zarówno z protestującymi, jak i z instytucjami unijnymi. Te kwestie trzeba uregulować. Rozumiem, że ze względu na wojnę
przewoźnicy ukraińscy zostali dopuszczeni…

