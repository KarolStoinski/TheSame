Poseł Jacek Karnowski:
Panie Marszałku! Wysoka Izbo! Znam taki przypadek – mojego znajomego, który dowiedział się, że
ma raka jądra. Wiadomo, że terapia mogła spowodować bezpłodność. Wobec tego zostało zamrożone nasienie i potem dokonana procedura in vitro. Dzięki
temu mają dziecko, są szczęśliwi.
Powiem wam, że ja też byłem taki szczęśliwy, kiedy rada miasta Sopotu przyjęła uchwałę na wniosek
mojej zastępczyni, radnych miasta Sopotu, chyba jednogłośnie, o procedurze in vitro. I dzisiaj znowu jestem szczęśliwy, że przyjmujemy tę ustawę.
Jeszcze jako katolik zwrócę się do pana posła Brauna. Proszę mnie nie oceniać, grzesznego katolika.
Proszę, nie wycierajcie sobie twarzy religią, bo wasz
sojusz tronu z ołtarzem źle się kończy dla Kościoła
katolickiego. Mówię wam to jako katolik. Dziękuję
bardzo. (Oklaski)

